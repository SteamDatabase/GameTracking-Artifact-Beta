"dcg_lore_set_01"
{
	//Set 1 Flavor Text

	//Items

	"CardLore_10263"		"Ostrze apoteozy zostało wykute bardzo dawno temu w ściśle określonym i niegodnym celu: miało umożliwić zabicie boga i przejęcie jego mocy. Dzisiaj jest tylko jednym z wielu przeklętych przedmiotów bezpiecznie ukrytych w Spalonym Audytorium w Zapłakanej Róży. — <i>Jolixia, faunka kart</i>"
	"CardLore_10202"		"Aby zasilić swoje szeregi, Siostry Woalu często porywają dzieci i wychowują je według własnych zasad. Gdy dziecko dorasta, otrzymuje ten przedmiot w trakcie przygotowań do swojego pierwszego zabójstwa. — <i>Jolixia, faunka kart</i>"
	"CardLore_10208"		"Trzeba ją zakładać bardzo ostrożnie. — <i>Jolixia, faunka kart</i>"
	"CardLore_10212"		"Czuwający Rycerze wsławili się swoimi bitewnymi czynami. Opowieści o Svenie, Geetcie Dzikim Ostrzu i Klemensie rozpalają masową wyobraźnię... W Ogrodach Fretha nie da się rzucić kamieniem tak, żeby nie trafić w jakąś grupkę uczniaków bawiących się w rycerzy. Ale odgrywać rycerza jest łatwo... a władać jego mieczem to już wyzwanie zupełnie innego kalibru. — <i>Jolixia, faunka kart</i>"
	"CardLore_10206"		"Przez całe lata Kat pragnął wymienić swój sztylet błysku na topór błysku i przez całe lata Goodkind musiała przypominać mu, że topór błysku nie istnieje. — <i>Jolixia, faunka kart</i>"
	"CardLore_10235"		"Vanessa chciała zamknąć ją w Spalonym Audytorium. Pierpont chciał, by bezpiecznie ukryło ją Szafirowe Konklawe. Ale to Kryształowa Panna zasugerowała, żeby oddać ją Auroth... zgodzono się na to, choć z oporami. — <i>Jolixia, faunka kart</i>"
	"CardLore_10215"		"Idealny dla wojownika z ograniczonym budżetem. — <i>Jolixia, faunka kart</i>"
	"CardLore_10214"		"Skórzany pancerz jest tańszy, ale dostajesz tyle, za ile zapłacisz. — <i>Jolixia, faunka kart</i>"
	"CardLore_10241"		"To Pierpont brał udział w negocjowaniu układu z Claszureme, który gwarantuje, że Bezlica Pustka nigdy nie zakłóci naszego biegu czasu. W zamian Szafirowe Konklawe zgodziło się wprowadzić rygorystyczny zakaz uprawiania chronomancji. Większość klepsydr znajdujących się w naszym wymiarze zostało skonfiskowanych, ale od czasu do czasu pojawiają się pojedyncze egzemplarze... zwykle w rękach czarowników zbyt głupich, by zrozumieć konsekwencje własnych czynów. — <i>Jolixia, faunka kart</i>"
	"CardLore_10238"		"Możesz tym zabić całą masę ludzi. — <i>Jolixia, faunka kart</i>"
	"CardLore_10231"		"Pośród Pól Bezkresnej Rzezi leży miasto Quoidge. Metropolia nieumarłych, w której niechlujni rzeźnicy obracają się w towarzystwie najporządniejszych ciał. Dla żywych ludzi ten płaszcz jest groteskowy. Ale dla umarłych jest szczytem elegancji. — <i>Jolixia, faunka kart</i>"
	"CardLore_10210"		"Magia bywa dużo bardziej krucha, niż się powszechnie sądzi. — <i>Jolixia, faunka kart</i>"
	"CardLore_10213"		"Lodowa Ruina to nie tylko dźwięczna nazwa. Tam jest zimno. Bardzo zimno. Nieodpowiednio ubrani goście nie zabawią na tyle długo, by pozachwycać się widokami. — <i>Jolixia, faunka kart</i>"
	"CardLore_10216"		"W Revtel wszyscy szukają dobrej okazji... — <i>Jolixia, faunka kart</i>"
	"CardLore_10224"		"Potrzeba najczarniejszego z czarnych serc, by mieć w sobie wolę do przełamywania woli innych. Albo być Chenem. Chen robi to cały czas. — <i>Jolixia, faunka kart</i>"
	"CardLore_10236"		"Niektórzy bohaterowie mają większy talent sceniczny niż inni... — <i>Jolixia, faunka kart</i>"
	"CardLore_10260"		"Co roku plemię ze Szpikowyżu wybiera spośród siebie grupę centaurów, która udaje się na „Wielkie Łowy”. Celem tej wyprawy jest poddanie próbie umiejętności i wytrzymałości najlepszych tropicieli plemienia. Dla tych kobiet i mężczyzn nie ma większego zaszczytu, niż zdobycie rogu gromoskórego alfy. — <i>Jolixia, faunka kart</i>"
	"CardLore_10256"		"Krąg Jaspera często opisuje się jako grupę zabójców do wynajęcia... jest to bardzo duże uproszczenie. Siatka szpiegów Lorlina Lasana oferuje wiele różnych usług tym, którzy mogą sobie na nie pozwolić. Morderstwa są po prostu najpopularniejsze. — <i>Jolixia, faunka kart</i>"
	"CardLore_10218"		"Bystrzy to inteligentni ludzie, którzy zawsze starają się wykorzystać naukę do ulepszania wszystkiego wokół... nawet sposobu prowadzenia wojny. — <i>Jolixia, faunka kart</i>"
	"CardLore_10262"		"Legenda mówi, że ta tarcza została wykuta przez samą boginię strachu i że żaden wróg nie ośmiela się stanąć do walki z jej właścicielem. — <i>Jolixia, faunka kart</i>"
	"CardLore_10211"		"W odpowiednich rękach taka sfera może zrujnować najlepiej przygotowany plan... oczywiście Vanessa zawsze ma ich kilka w zanadrzu. — <i>Jolixia, faunka kart</i>"
	"CardLore_10222"		"W Xhacatocatl najwyżsi kapłani zakładają te karwasze, gdy przygotowują się do złożenia ofiary Obdartym Bliźniętom. Ich siła wiary jest tak wielka, że gdy nie mogą znaleźć ofiary, która zadowoliłaby Bliźnięta, są gotowi złożyć w ofierze samych siebie. Może „gotowi” nie jest tu precyzyjnym określeniem, bo niektórzy rzucają się do ucieczki, a po związaniu krzyczą, ale ogólnie uczestniczą w ceremonii. — <i>Jolixia, faunka kart</i>"
	"CardLore_10203"		"Ta para butów często uważana jest za mało istotne magiczne akcesorium... ale we właściwych rękach może zmienić losy każdej bitwy. — <i>Jolixia, faunka kart</i>"
	"CardLore_10237"		"Nie jest magiczna, ale za to skuteczna. — <i>Jolixia, faunka kart</i>"
	"CardLore_10234"		"Nóż do skórowania jest jednym z najcenniejszych przedmiotów myśliwych ze Szpikowyżu. Nóż powstaje podczas rytuału przejścia w dorosłość specjalnie dla centaura, który będzie go używać. Każdy egzemplarz jest niepowtarzalny i opowiada jakąś historię. — <i>Jolixia, faunka kart</i>"
	"CardLore_10259"		"Ze względu na „wyjątkową” osobowość wielu Bystrych pojawiła się konieczność stworzenia pancerza, który mógłby poradzić sobie z dużą liczbą osób próbujących pobić Bystrego. — <i>Jolixia, faunka kart</i>"
	"CardLore_10223"		"Dawno temu stolica Oglodich była prężnie rozwijającym się ośrodkiem sztuki i filozofii. A potem pojawili się Ludzie Stawów. Ci barbarzyńscy czciciele demona wzięli szturmem wspaniałe miasto Oglodich, by ślepo sycić swą żądzę krwi. To była masakra. Bitwa zakończyła się tylko dlatego, że Ludzie Stawów poczuli się znudzeni... i odeszli, zostawiając wspaniałą cywilizację w gruzach. Oglodi, którzy zawsze byli odpornym ludem, odbudowali swoją cywilizację i wrócili do dawnego życia... nazywając zrujnowanie stolicy „Ponurym Dniem”. Jednak niektórzy byli zdania, że odbudowa to za mało. Uważali, że do upadku doprowadziło zaniedbanie zbrojeń na rzecz wartości niematerialnych... Odeszli i stworzyli pierwszą hordę Czerwonej Mgły. — <i>Jolixia, faunka kart</i>"
	"CardLore_10207"		"Revtelskie Królestwo Kupców tworzą wspólnie trzy narody, więc chociaż każdy z królów kupców uznawany jest na ziemiach swojego narodu za suwerena, w stolicy Revtel wszyscy są sobie równi. — <i>Jolixia, faunka kart</i>"
	"CardLore_10220"		"Niektórzy twierdzą, że ten pierścień może zapewnić wieczne życie temu, kto go nosi. To oczywiście przesada. Tarrasque nie jest nieśmiertelnym stworzeniem, chociaż jakby tak się zastanowić... Jeśli ten pierścień został stworzony z kości i mięśni, do czego mogłoby posłużyć jego serce? — <i>Jolixia, faunka kart</i>"
	"CardLore_10230"		"Tym, którzy chcą wkroczyć do świata demonicznej etykiety i polityki, dwór ristulski jest skłonny udzielić znaczącego wsparcia... oczywiście za odpowiednią cenę. — <i>Jolixia, faunka kart</i>"
	"CardLore_10217"		"Kapłanom-wojownikom wyznawców Rumusque przewodzi Lady Anshu. Sama ich obecność potrafi pokrzepić serca cnotliwych. — <i>Jolixia, faunka kart</i>"
	"CardLore_10232"		"Nie wszyscy chcą uczestniczyć w konfliktach. — <i>Jolixia, faunka kart</i>"
	"CardLore_10243"		"Aquila już od dawna nie żyje, ale wielu poszukiwaczy wciąż ma nadzieję znaleźć przedmioty związane z tym sławnym dowódcą. — <i>Jolixia, faunka kart</i>"
	"CardLore_10242"		"Rywalizacja pomiędzy Aquilą i Basiliusem jest powszechnie ubarwiana przez bardów na całym świecie... Przy tej liczbie interpretacji, które uwzględniają wszelkie możliwe scenariusze, odróżnienie faktów od fikcji stało się niemal niemożliwe. — <i>Jolixia, faunka kart</i>"
	"CardLore_10248"		"Jeśli tarczę serafina porównalibyśmy do młota, to Ochronę Shivy musielibyśmy przyrównać do skalpela – odpowiednio użyta, może uprzykrzyć życie najpotężniejszym armiom. — <i>Jolixia, faunka kart</i>"
	"CardLore_10255"		"Witamy we wspaniałym świecie handlu. — <i>Jolixia, faunka kart</i>"
	"CardLore_10205"		"Bykowąż jest odpowiednim symbolem dla Kamieniogrodu. Kamieniogród podbija. Okupuje. Odchodzi. — <i>Jolixia, faunka kart</i>"
	"CardLore_10252"		"Brązowy Legion jest znany z panującej w nim dyscypliny... Każdego dnia żołnierze szkolą się, jak być najlepszymi. — <i>Jolixia, faunka kart</i>"
	"CardLore_10253"		"Kuźnie Kamieniogrodu działają nieustannie, napędzając wojenną machinę cesarza Galaniusza. — <i>Jolixia, faunka kart</i>"
	"CardLore_10225"		"Powiedzieć, że Galaniusz to postać kontrowersyjna, to zdecydowanie za mało. Cesarz Kamieniogrodu jest uważany przez wielu swoich poddanych za wybawiciela, który przyniósł im wolność... dla innych jest bezlitosnym okupantem, który zniszczył tradycje ich ludu. Jednak niezależnie od tego, do której z tych grup należą, jego poddani wiedzą, że lepiej publicznie nie kwestionować prawa cesarza do władzy. — <i>Jolixia, faunka kart</i>"
	"CardLore_10226"		"Wszystkowidzący naznaczył ten młot, aby jego właściciel mógł wspierać sojuszników i miażdżyć swoich wrogów. — <i>Jolixia, faunka kart</i>"



	//Heroes and includes
	"CardLore_10030" 	"Nigdy nie uczęszczałem do elitarnej szkoły wojskowej, w której uczą, jak można zatłuc kogoś niemal na śmierć... Do tego służyły mi bary. — <i>Kolcogrzbiet, stały bywalec barów</i>"
	"CardLore_10419" 	"Nie zapunktuję dzięki temu u damy, ale jeśli chodzi o wygranie walki, wykorzystam każdą przewagę, jaką mam.— <i>Kolcogrzbiet, wojownik stosujący nieczyste zagrania</i>"
	"CardLore_10536" 	"Wiele rzeczy można powiedzieć o Zeusie. Na przykład, że ma wspaniałe wąsy albo że jego ciało zostało wyrzeźbione z marmuru. A jeśli chodzi o uwodzenie cudzych żon w przebraniu łabędzia, to po prostu nie ma sobie równych. Ale z całą pewnością nie można powiedzieć, że jest „gromowładny”. Ponieważ to ja jestem gromem. I błyskiem. I wiatrem. I deszczem. Jestem samą burzą... i nie ma boga, któremu się kłaniam. — <i>Duch Burzy, rywal Zeusa</i>"
	"CardLore_10538" 	"Tak zwany „gromowładny” musi się poruszać pieszo, natomiast prawdziwy pan błyskawic ma lepsze środki transportu... — <i>Duch Burzy, zwinny jak błyskawica</i>"
	"CardLore_10070" 	"To nie moja walka. Ale jeśli nie poprę vhuli, prędzej czy później Brązowy Legion przyjdzie po moich ludzi. Trzeba wysłać wiadomość... pisaną krwią. — <i>Ursa, plemienny obrońca</i>"
	"CardLore_10282" 	"Gdy widzicie, jak ktoś z mego ludu walczy, pamiętajcie, że to nie jest tylko kolejny wojownik na polu walki. Każdemu z nas towarzyszą duchy przodków i to właśnie ich siła daje nam wolę działania... — <i>Ursa, kierujący się wskazówkami przodków</i>"
	"CardLore_10069" 	"Wiem, że ci ludzie mają mnie za potwora. Nie winię ich. Okupant nie wzbudza sympatii. Ale to dla ich dobra – gdyby nie było nas w Różoliściu, Czerwona Mgła już dawno by ich wszystkich wyrżnęła... dzisiaj vhule uważają nas za oprawców, ale gdy pokonamy Sorlę-chan... Brązowy Legion będzie sławiony z czcią należną bohaterom. — <i>Tresdin, Dowódczyni Legionu</i>"
	"CardLore_10341" 	"Ilu jeszcze naszych ludzi musi zginąć? Skończmy z tym tu i teraz. — <i>Dowódczyni Legionu, bitwa pod Różoliściem</i>"
	"CardLore_10068" 	"Czerwona Mgła powoli zbliża się do Kamieniogrodu. Brązowy Legion planuje zasadzkę w Różoliściu. Ale mieszkańcom miasta vhuli nie w smak jest okupacja, więc wzniecają powstanie. Trzy frakcje. Jedno pole bitwy. I żadnego na nim stratega. Pokonam tych szarlatanów wojny. I tym samym pokażę swój geniusz. — <i>Ish'kafel, Mroczny Wieszcz</i>"
	"CardLore_10281" 	"Zbir wie tylko, jak machać mieczem... nie zastanawia się nad skutkami... łatwo wykorzystać tak przewidywalne zachowania. — <i>Mroczny Wieszcz, mistrz taktyki</i>"
	"CardLore_10053" 	"Bracia i siostry, nadejście Starożytnego jest już bliskie. Z każdym dniem moje wizje są wyraźniejsze. Fioletowe niebo. Rozdarty księżyc. Głos Starożytnego szepczący: „Przygotujcie się na moje przybycie”. Przygotujcie się. Te proste słowa nie oddają ogromu czekających nas zadań... Musimy być heroldami – dawać żywe świadectwo łaski Starożytnego, szerząc słowo o jego cudownym nadejściu, nie dbając, czy wieści te wzbudzą radość, czy wrogość. Musimy być architektami – nie tylko budować klasztory dla wiernych, lecz także tworzyć świat godzien splendoru Starożytnego. Musimy być fanatykami – gotowymi poświęcić życie, by bronić tego świętego miejsca, gdyż zapewniam was, że bierzemy udział w wojnie. Kanna i jej heretycy nie ustaną, póki nie zniweczą wszystkiego, co osiągnęliśmy, dlatego musimy odpłacić im tym samym. — <i>Prellex, kapłanka Świetlistych</i>"
	"CardLore_10055" 	"Każdego dnia więcej wiernych przybywa... Będą potrzebowali domu, który ich przygarnie. — <i>Prellex, szerzycielka wiary</i>"
	"CardLore_10067" 	"Dobrze poznałem ludzką żądzę podbojów. Wiem, jak to jest, gdy mają cię za towar, a nie za inteligentną istotę... dlatego nie będę bezczynnie patrzeć na zaszczuwanie vhuli. Dla mojego ludu jest już za późno... ale dla nich wciąż jeszcze może istnieć nadzieja. — <i>Magnus, zagrożony obrońca</i>"
	"CardLore_10280" 	"Siła mego ludu wciąż we mnie żyje... i wykorzystam ją, by znaleźć tych, co trzebią mój gatunek. — <i>Magnus, dumny Magnorożec</i>"
	"CardLore_10065" 	"Przepychanki śmiertelników niewiele mnie obchodzą. Wojna między Czerwoną Mgłą a Brązowym Legionem to nie moja sprawa. Niedola vhuli nie porusza mojego serca. Ale OBCHODZI mnie to, że ten szalbierz, Duch Burzy, przywłaszcza sobie moje pioruny... dlatego wybieram się do Różoliścia. By udowodnić, że nie ma potężniejszego ode mnie boga błyskawic. — <i>Zeus, Pan Niebios</i>"
	"CardLore_10278" 	"Manifestacja pełnej potęgi mojego gniewu jest piękna i przerażająca. — <i>Zeus, rozzłoszczony bóg</i>"
	"CardLore_10064" 	"„Strażniczka Lodowej Ruiny”. Efektowny tytuł. W teorii oznacza, że jestem odpowiedzialna za egzekwowanie prawa i pilnowanie porządku, osądzanie magicznych przestępstw we współpracy z Szafirowym Konklawe i obronę słabszych przed różnymi paskudnymi rzeczami. W praktyce pomagam chłopom naprawiać płoty. Więc postanowiłam zrobić sobie dłuższy płatny urlop. Poza tym... nie mogłam zostać w Lodowej Ruinie. Jest zimna. I nudna. I podobno siostra zamierzała mnie tam odwiedzić, więc po prostu musiałam się stamtąd wynieść. — <i>Rylai, Kryształowa Panna</i>"
	"CardLore_10277" 	"W przeciwieństwie do Liny lubię szukać rozwiązań, które nie wymagają zabijania wszystkich dookoła. — <i>Kryształowa Panna, mniej destrukcyjna siostra</i>"
	"CardLore_10062" 	"Rozumiem położenie Rixa. Niełatwo jest wykonywać rozkazy przywódcy, którym gardzisz. Ale ja nie mogę pozwolić sobie na luksus wzniecenia rebelii... Stawka jest zbyt wysoka, muszę więc uzbroić się w cierpliwość... I czekać z nadzieją, że kiedyś odzyskam mą ukochaną. — <i>Dragonus, Mag Niebogniewnych</i>"
	"CardLore_10063" 	"Poświęciłem życie na zgłębianie sztuk tajemnych... A gdy bez pamięci zatopiłem się w księgach, mą ukochaną zdradzono i przegnano z Upiornego Gniazda. Wówczas nie byłem w stanie przyjść jej z pomocą... Ale teraz mam wreszcie moc potrzebną, by ją ocalić. — <i>Mag Niebogniewnych, przygnębiony poczuciem winy</i>"
	"CardLore_10060" 	"Ścigają mnie. Dwór ristulski pragnie odebrać mi rękę. Antymag – głowę. Szukam teraz schronienia w Zapłakanej Róży, jednak najpierw muszę znaleźć wysłanniczkę Kworum. — <i>Lion, Demoniczny Czarownik</i>"
	"CardLore_10275" 	"Ręka demona dała mi nie tylko umiejętność gaszenia życia, ale również wchłaniania przy tym samej esencji istnienia. — <i>Lion, postrach magów</i>"
	"CardLore_10059" 	"Od lat tułam się od miasta do miasta, roznosząc plagę. Lecz wreszcie pojawiła się ta wyjątkowa okazja. Jeśli zarażę hordy Czerwonej Mgły... odbędą podróż za mnie i rozdadzą mój dar szybciej, niż mógłbym to sobie wymarzyć.— <i>Rotund'jere, Nekrofos</i>"
	"CardLore_10274" 	"Słabi nie są godni wyplewienia moim ostrzem. — <i>Nekrofos, sadysta</i>"
	"CardLore_10058" 	"Jestem świadoma swojej reputacji. I nie udaję, że jest niezasłużona. Prowadzę Czerwoną Mgłę od miasta do miasta, biorąc to, czego nam trzeba... a trzeba nam przetrwać. Zgadza się. Jestem watażką. Robiłam i będę robić straszne rzeczy. Ale nie dajcie się zwieść, nie jestem zdobywczynią. Jestem Wybawicielką Oglodich. To, że wybawienie moich ludzi oznacza waszą zagładę, jest tylko niefortunnym zbiegiem okoliczności. — <i>Sorla, chanka Czerwonej Mgły</i>"
	"CardLore_10177" 	"Żadne miasto nie ma zabezpieczeń, które powstrzymałyby Czerwoną Mgłę. Można zdobyć każde, to tylko kwestia odpowiedniego przygotowania. — <i>Sorla-chan, podżegaczka</i>"
	"CardLore_10056" 	"Jeśli chodzi o wojnę w Różoliściu, mam... mieszane uczucia. Ani Brązowy Legion, ani Czerwona Mgła nie są zagrożeniem dla mego ludu, a jednak moi kuzyni ochoczo stanęli po stronie vhuli. Ich przywiązanie do tak kruchych istot jest dla mnie dziwaczne, skoro jednak wezwali mnie na pomoc, mam obowiązek odpowiedzieć. — <i>Rooftrellen, Drzewiec Obrońca</i>"
	"CardLore_10117" 	"Możliwość walki u boku Rooftrellena to wielki zaszczyt – jestem pewien, że z jego pomocą szybko poradzimy sobie z usunięciem intruzów. A mimo to czasem ogarniają mnie wątpliwości. Dzisiaj Czerwona Mgła i Brązowy Legion. Jutro Bystrzy. Kiedy wreszcie skończy się bezczeszczenie naszego domu... — <i>Aubgraw, różolistny druid</i>"
	"CardLore_10054"	"Przystąpiłem do Czuwających Rycerzy. Będę z nimi ćwiczyć. Nauczę się ich obyczajów. Stanę się najlepszy... i na koniec zniszczę ich od środka. — <i>Sven, Czuwający Rycerz</i>"
	"CardLore_10330"	"Nie jestem jeszcze dość silny, by pomścić egzekucję ojca. Ale za jakiś czas... będę. — <i>Sven, przygotowując się do zemsty</i>"
	"CardLore_10052"	"Było tak: piłem z przyjaciółmi... No w zasadzie, to piłem sam, ale myślałem o moich kumplach, więc w gruncie rzeczy to to samo. Nieważne. Do mojego warsztatu wchodzi Snajper i mówi coś takiego: „Mazzie, marnujesz sobie życie”. A ja na to: „Rany, Snajper, gdybym chciał zepsuć sobie humor, to zapytałbym rodziców, dlaczego nigdy nie odwiedzają mnie w moje urodziny”. Ale Snajper nie był zainteresowany syndromem dziecka odrzuconego, tylko zjednoczeniem klanów Bystrych. Więc mówię mu, że pomogę pod warunkiem, że to ja nadam naszej grupie jakąś fajną nazwę. Snajper przewrócił oczami i westchnął, co w zasadzie znaczy „tak”, i właśnie W TEN sposób narodziło się Stowarzyszenie Podobnie Myślących Bystrych. — <i>Mazzie, członek założyciel Stowarzyszenia Podobnie Myślących Bystrych</i>"
	"CardLore_10179"	"Gdy całe miasto chce zburzyć twój warsztat, szybko stajesz się ekspertem od wzmacniania budynków. — <i>Mazzie, osoba otwarta na innych</i>"
	"CardLore_10050"	"Od bardzo już dawna Bystrzy żyją rozbici na małe, rozsypane po świecie kolonie, z których każda bez reszty poświęca się prowadzeniu własnych badań... Gdy my siedzieliśmy zamknięci w swoich warsztatach, świat wokół nas się zmieniał. Kamieniogród stał się potęgą. Powstało państwo revtelskie. Kworum z Zapłakanej Róży zyskało na znaczeniu... a co my robiliśmy? Bawiliśmy się i majsterkowaliśmy. Budowaliśmy cudowne maszyny i używaliśmy ich dla rozrywki. Dłużej nie może tak być. Klany Bystrych muszą się połączyć i pokazać światu, do czego są zdolne. — <i>Kardel, Snajper</i>"
	"CardLore_10272"	"Nie zrozumcie mnie źle. Jestem pod wrażeniem tego, co młodzi Bystrzy potrafią wymyślić, ale lasery i roboty odbierają cały artyzm zabijaniu ludzi. W moich czasach trzeba było mieć talent i cierpliwość, żeby zabić kogoś na odległość. Teraz wystarczy po prostu wywołać eksplozję. — <i>Snajper wspomina stare dobre czasy</i>"
	"CardLore_10048"	"Majątek Tylera. Pragnie kontrolować magię. Wymierza kary za złamanie zasad narzuconych przez Kworum. Pokażę im, że nie wszystko można kontrolować. A gdy majątek Tylera już spłonie, zajmę się tą całą Zapłakaną Różą. — <i>Pugna, rozwydrzony nihilista</i>"
	"CardLore_10173"	"Ktoś mógłby powiedzieć, że są bardziej wysublimowane rozrywki, niż oglądanie czarodzieja, który powoli zadaje sobie śmierć... ale nie wiem, czy bym w to uwierzył. — <i>Pugna, maniakalny oprawca</i>"
	"CardLore_10047"	"Wszystko, co mam, zawdzięczam Siostrzeństwu Woalu. Moje życie. Moje umiejętności. Moją rodzinę... poczucie sensu w życiu. Więc gdy Zawoalowane Wyrocznie dostarczają mi listę nazwisk, nigdy się nie zastanawiam nad słusznością tego, co mam zrobić. — <i>Mortred, Widmowa Zabójczyni</i>"
	"CardLore_10308"	"Jestem niemoralna, a nie sadystyczna. Jeśli będę musiała cię zabić, zrobię to zręcznie i szybko. — <i>Widmowa Zabójczyni, skuteczna morderczyni</i>"
	"CardLore_10755"	"Mroczne Dziecko zaczyna dochodzić do siebie. Będzie potrzebować wskazówek. Oparcia. Na czempiona wybrała sobie bestię... Ja stanę się jej seneszalem... a później... jej mistrzem. — <i>Harbinger, Pozaświatowy Pożeracz</i>"
	"CardLore_10757"	"Dla mnie pustka jest miejscem refleksji i wyciszenia... ale dla moich wrogów jest źródłem wszechogarniającej grozy. — <i>Pozaświatowy Pożeracz, władca pustki</i>"
	"CardLore_10044"	"Coś się dzieje w Różoliściu. Nie chodzi mi o machinę wojenną Kamieniogrodu ani o Czerwoną Mgłę... Nie... To są przyziemne sprawy śmiertelników, zamieszanie odwracające uwagę od prawdziwego zagrożenia. Czyli od dworu ristulskiego. Lecz sam z tym zagrożeniem walczyć nie zdołam, dlatego szukam Luny z zakonu Mrocznego Księżyca. Tylko połączona moc Selimeny i Wszystkowidzącego może dać nam jakieś szanse. — <i>Wszechrycerz, oddany sługa Wszystkowidzącego</i>"
	"CardLore_10348"	"Kiedyś zwątpiłem w swą wiarę, lecz to już przeszłość. Wszystkowidzący wybrał mnie, bym był jego czempionem, i nie zawiodę Wszechwiedzy. — <i>Wszechrycerz, wynagrodzony za swoją wiarę</i>"
	"CardLore_10043"	"– Nie łatwo być najmędrszym ogrem na świecie. Tylu jest wokół zawistników. <br>– Zastanów się, ilu znasz ludzi z jedną głową. <br>– Założę się, że jest ich wielu. <br>– A teraz zauważ, że każdy z nich jest tylko w połowie tak mądry jak my. Czy wiesz, w jakiej samotności przemierza się ten świat, nie znajdując swojego intelektualnego od-... <br>– LUBIMY KAMIENIE! <br>– Tak, tak... kamienie. — <i>Aggron Kamieniołup, Ogrzy Mag</i>"
	"CardLore_10160"	"– Sądzę, że jesteśmy pierwszą osobą, która wykoncypowała, że ogień nie służy tylko do gotowania mięsa. Podpala też ludzi. <br>– Jeśli nie pierwszą, to na pewno jedną z pięciu pierwszych. — <i>Ogrzy Mag, innowator</i>"
	"CardLore_10038"	"Do Różoliścia ściągnęły mnie kuszące możliwości. Lion ucieka do Zapłakanej Róży i bez wątpienia będzie szukał sojuszników, którzy go wesprą. Vhule przegrywają walkę z Brązowym Legionem i chętnie zaprzedadzą dusze, aby tylko zwyciężyć... A Kryształowa Panna z Lodowej Ruiny akurat wzięła sobie wolne. Prawdziwy róg obfitości. Dręczy mnie tylko pytanie, kogo zabić najpierw? — <i>Ethreain, Licz</i>"
	"CardLore_10318"	"Czy mógłbym po prostu wyczarować falę mrozu? Oczywiście. Ale przyjemność z błyskawicznego zamrożenia wrogów ma się nijak do napawania się paniką, w jaką wpadają na wieść o nieuchronnie zbliżającej się śmierci. — <i>Licz o rozkoszowaniu się chwilą</i>"
	"CardLore_10036"	"Rix. Tresdin. Sorla-chan. Gdy z nimi gadasz, zaczynają nawijać, że walczą o słuszną sprawę. Ale żadne z nich nie ma racji. Ta wojna jest bezsensowna, straty będą niepowetowane, a jedynymi osobami, które na niej skorzystają, będą przyszli historycy, sprzedający swoje rozprawy o masakrze. Nie mogę powstrzymać wybuchu tej wojny... ale zrobię wszystko, by zminimalizować straty. — <i>Aiustha, Zaklinaczka</i>"
	"CardLore_10193"	"Nie jestem wojowniczką. Jestem obrońcą. Jeszcze nie jest za późno, by zrezygnować i odejść. A jeśli spróbujesz skrzywdzić tych ludzi, obiecuję, że źle się to dla ciebie skończy. — <i>Zaklinaczka precyzuje swoje stanowisko</i>"
	"CardLore_10033"	"Moje istnienie nie powinno się wydarzyć. Nie wydała mnie na świat matka, lecz skała... choć nie wyrzeźbił mnie żaden artysta. Nie... własną wolą powołałem swoją świadomość do życia. A potem długo samotnie wędrowałem... zdezorientowany... aż wreszcie spotkałem Kannę i wszystko się zmieniło. Nie miałem celu, a ona pokazała mi kierunek. Nie znałem ludzkich obyczajów, a ona pomogła mi je zrozumieć. Byłem na tym świecie sam, a ona zapewniła mi towarzystwo. Ale co najważniejsze, dała mi imię i sens istnienia. Kiedyś wybrałem sobie imię Raigor Głazokopytny... ale ona nadała mi nowe, znacznie odpowiedniejsze... Ziemiotrząs. — <i>Ziemiotrząs, adoptowany syn</i>"
	"CardLore_10323"	"Prellex gromadzi armię, by zniszczyć swoją córkę, ale nie pozwolę na to. Niech przybywają całe tłumy... Nikogo nie przepuszczę. — <i>Ziemiotrząs, obrońca Kanny</i>"— <i>
	"CardLore_10032"	"Potęga to ciekawa rzecz. Wszyscy chcemy ją mieć, ale jesteśmy uczeni, że zabieganie o nią przynosi wstyd. A przecież potęga nie jest ani dobra, ani zła. Daje wolność. Daje możliwość podejmowania własnych wyborów w oparciu o własne zasady. Wszyscy chętnie potępiają źródła pochodzenia takiej potęgi, ale z czasem o nich zapominają... i pamiętają tylko o tym, do czego ją wykorzystaliśmy. Ludzie mogą mnie krytykować za to, że pomagam Kannie. Ale za jakiś czas zrozumieją. — <i>Traxex, Strażniczka Drowów</i>"
	"CardLore_10339"	"Nigdy nie zakładaj, że zwycięstwo jest pewne... chwila, w której uznasz, że wróg nie może cię już w żaden sposób powstrzymać, jest chwilą, w której masz największą szansę przegrać. — <i>Strażniczka Drowów psuje element zaskoczenia, zdradzając zakończenie</i>"
	"CardLore_10906"	"Jestem kobietą, która dotrzymuje swojego słowa. Obiecałam matce, że znajdę sposób, by uleczyć moje wątłe ciało, i znalazłam ratunek u Mrocznego. W zamian obiecałam Mrocznemu potężną armię... i oto stoicie przede mną. W dniu, gdy zbudowaliśmy tę cytadelę, obiecałam, że dam wam cel... i znaleźliście go w chwalebnej walce i zaszczytnej służbie Mrocznemu... Jestem kobietą, która dotrzymuje swojego słowa, i dziś składam nową obietnicę: wkrótce Prellex zginie pod gruzami swego fałszywego boga, a w dniu, gdy to nastąpi, zostaniecie wynagrodzeni ponad wszelkie wyobrażenie. — <i>Kanna, kapłanka Mrocznych</i>"
	"CardLore_10325"	"Jest coś szczególnie satysfakcjonującego w przyglądaniu się, jak Świetliści fanatycy uciekają, by ratować swe życie. — <i>Kanna, młodzieńcze okrucieństwo</i>"
	"CardLore_10909"	"Wyczuwają krew, ale idą tropem strachu. — <i>Kanna, Mroczne Dziecko</i>"
	"CardLore_10029"	"Co roku centaury ze Szpikowyżu wysyłają swoich najdzielniejszych wojowników do Różoliścia na łowy gromoskórych... To makabryczne safari jest dla nich rytuałem przejścia, ale ja sprzeciwiam się ściganiu tych majestatycznych stworzeń dla sportu. Pytanie tylko, ilu centaurów będę musiał zabić, zanim zrozumieją, że lasy wokół Różoliścia nie są ich terenem łowieckim. — <i>Karroch, Władca Bestii</i>"
	"CardLore_10136"	"Ten las od wielu lat jest moim domem... a jego mieszkańcy chętnie udzielają mi pomocy. — <i>Władca Bestii, przyjaciel lasu</i>"
	"CardLore_10293"	"Widziałem w życiu wielu myśliwych. Każdy jest odważny. I silny. I nieustraszony. Nieustraszony, dopóki nie spotka silniejszego od siebie drapieżnika... bo wtedy każdy ucieka jak zwykły tchórz, którym w rzeczywistości jest. — <i>Władca Bestii, najsilniejszy drapieżnik</i>"
	"CardLore_10028"	"Kiedyś Pugna mnie wykorzystywał. Kontrolował. Traktował jak swoją własność. Wreszcie od niego uciekłem i chociaż na początku rokoszowałem się nowo zdobytą wolnością, to z upływem lat moje życie stawało się puste... Przez jakiś czas sądziłem, że przyczyną przygnębienia jest świadomość, iż mój dręczyciel jest wolny, i że zaznam spokoju, gdy doprowadzę go do takiego cierpienia, jakiego sam od niego doświadczyłem. Lecz gdy wstąpiłem na drogę zemsty, doznałem oświecenia. Pugna nie jest wybrykiem natury. Jak wielu innych para się magią, żeby przyzywać i kontrolować. By powoływać do życia, a potem zmuszać do posłuszeństwa. Nie. Zrobienie z Pugny niewolnika nie przyniesie mi ukojenia... ale ujarzmienie wszystkich czarowników z całą pewnością zapewni mi spokojny sen. — <i>Żmij, Piekłosmok</i>"
	"CardLore_10294"	"Wszystko kiedyś umrze... Ja tylko chcę przyczynić się do przyspieszenia tego procesu.— <i>Żmij, Zabójcze Kły</i>"
	"CardLore_10026"	"Zaciągnąłem się do Brązowego Legionu, gdy byłem jeszcze szczeniakiem. Maszerowali przez moją wioskę w tych swoich błyszczących zbrojach i obiecywali sławę. Bardzo było mi spieszno, by zostać rekrutem. Śmiałem się, gdy zakładali mi na ramię swoją opaskę, bo wiedziałem, że jeśli będę ciężko pracował, jeśli będę wykonywał rozkazy, jeśli wykażę się męstwem i zręcznością w bitwie, to coś osiągnę i stanę się kimś więcej, niż głupim dzikusem z Czerwonej Paszczy. Tak więc wędrowałem i walczyłem, i zabijałem. I z każdym okupowanym miastem, z każdym stłumionym powstaniem, z każdym uciszonym głosem sprzeciwu, słowa „Na chwałę Kamieniogrodu” stawały się coraz bardziej puste, a brązowa odznaka na ramieniu, z której byłem tak dumny, stawała się coraz cięższa. Teraz maszerujemy przez Różoliść, aby zatrzymać Czerwoną Mgłę i Dowódczyni znów poprosiła mnie, żebym „przemówił do moich dzikich pobratymców”... Cóż, przemówię do nich... a gdy skończę, zrozumieją, że będę walczył u ich boku, dopóki każdy legionista nie zostanie odesłany do Kamieniogrodu w trumnie pokrytej brązem. — <i>Rix, przywódca rebelii vhuli</i>"
	"CardLore_10420"	"Możni wolą, by słabi siedzieli cicho. Zaakceptowali istniejący stan rzeczy. Ugięli kolana. Pogodzili się ze swoim losem. Zbyt długo brałem udział w grabieżach budujących potęgę Kamieniogrodu. Dzisiaj to się skończy. Będę głosem mojego ludu i nie dam się uciszyć. — <i>Rix, były żołnierz Brązowego Legionu</i>"
	"CardLore_10025"	"Pomysł, by pracować z Mazziem, jest dla mnie... mało atrakcyjny. Ale Snajper wysunął istotne argumenty: „Bystrzy byli podzieleni zbyt długo” i „on przynajmniej nie wrzeszczy na drzewa”. Jednak wciąż trudno mi puścić w niepamięć to, co było. Czy uważam, że staniemy się przyjaciółmi? Nie. Czy uważam, że strawię jego obecność i „przypadkowo” nie odstrzelę mu mózgu? Może, jeśli będę wystarczająco dużo pił. Czas pokaże. — <i>Boush, Majster</i>"
	"CardLore_10291"	"Każdy Bystry ma swoją małą obsesję. Snajper lubi strzelać do rzeczy. Wyrwidrzew wycina drzewa. Ja wymyślam śmieszne i atrakcyjne sposoby zabicia Mazziego. Niektórzy mogą się wzdragać, że to planowanie morderstwa, ale gdybym nie opracował tych dronów, to Mazzie nigdy nie zbudowałby swojego mechanicznego pancerza, żeby się w nim ukrywać. Więc tak naprawdę to powinien mi podziękować. — <i>Majster, nie jest przyjacielem Mazziego</i>"
	"CardLore_10024"	"Moja dominacja na morzu jest absolutna... i wkrótce tak samo będzie na lądzie. — <i>Lewiatan, Łowca Pływów</i>"
	"CardLore_10290"	"Nie mów na to „plecak”.— <i>Łowca Pływów, w fazie zaprzeczenia</i>"
	"CardLore_10783"	"Lord Sunbreeze jest gotów hojnie zapłacić każdemu, kto sprowadzi jego córkę żywą... Co jest pewną niedogodnością, ponieważ dla mnie dużo łatwiejsze jest dostarczanie poszukiwanych w stanie „martwy”. No cóż, klient nasz pan. Chyba czas zapolować na wróżkę. — <i>Gondar, Łowca Nagród</i>"
	"CardLore_10785"	"Ta praca nie zawsze jest uczciwa, ale z pewnością jest opłacalna. — <i>Łowca Nagród, zawodowy tropiciel</i>"
	"CardLore_10022"	"Wiem, że uważają mnie za szaleńca... i nie mam o to pretensji... Nie widzieli tego, co ja... Nie widzieli, co zrobiły drzewa. „Och, to jest natura. Popatrz, jaki las jest piękny”. Kłamstwa. To nie jest cicha dżungla, tylko uśpiona armia. I jeśli nie zdążymy się przygotować, zanim las zacznie maszerować, wszyscy źle skończymy. — <i>Rizzrack, Wyrwidrzew</i>"
	"CardLore_10296"	"Bałem się tej wyprawy do Różoliścia ze Stowarzyszeniem Podobnie Myślących Bystrych... Snajper wprowadził strasznie dużo zasad. Takich jak „nie możemy się zatrzymywać przy każdym drzewie, żeby je wyciąć”. Ale jak zobaczył maszerujące na nas drzewce, to szybko zgodził się zrobić wyjątek. — <i>Wyrwidrzew, oszalały drwal</i>"
	"CardLore_10021"	"To polowanie jest uświęcone tradycją, a propozycja, by je poprowadzić, to wielki zaszczyt. Te centaury twierdzą, że są najlepszymi myśliwymi plemienia ze Szpikowyżu. Zobaczymy, czy któryś okaże się wart, by sięgnąć po Róg alfy. — <i>Bradwarden, Centaur Pędzibój</i>"
	"CardLore_10292"	"W walce podobnie jak w życiu są momenty, gdy musisz wybierać między sławą a bezpieczeństwem. — <i>Pędzibój, nieustraszony wojownik</i>"
	"CardLore_10020"	"Kat jest człowiekiem wielu talentów. A właściwie jednego. Ma talent do mordowania. Ale okazuje się, że to wystarcza, by zgromadzić legion oddanych fanów, którzy śledzą jego przygody. Zapewne nie bez znaczenia jest też fakt, że minstrelka Kata, Dobromiła, jest dobra w czymś, co nazywa „mitologizowaniem” – Kat nie jest pewien, co znaczy to słowo, ale to zapewne coś dobrego. — <i>Kat, poszukiwacz przygód i maszyna do zabijania</i>"
	"CardLore_10288"	"Kat nie wspomina ze szczególnym sentymentem czasów, gdy należał do Czerwonej Mgły, ale przyznaje, że wiele się wówczas nauczył na temat przemocy. — <i>Kat, były chan Czerwonej Mgły</i>"
	"CardLore_10018"	"Moja ojczyzna jest miejscem piękna i harmonii... Kryształowo czystych strumieni i obfitych plonów... Bez wątpienia jest darem bogów. A gdy ktoś powierza ci taki dar, należą mu się podziękowania... Obdartym Bliźniętom można okazać wdzięczność tylko w jeden sposób. Krwią. — <i>Strygwyr, Krwiożerca</i>"
	"CardLore_10289"	"Wypełniam świętą misję. Święta zbroja i święte ostrza, którymi władam, tworzą bezpośrednie połączenie między mną i Obdartymi... Krew, którą przelewam w bitwie, staje się ofiarą składaną w imieniu mego ludu. — <i>Krwiożerca, sługa Obdartych Bliźniąt</i>"
	"CardLore_10017"	"Wyznawcy Rumusque są coraz liczniejsi i cieszą się coraz większym uznaniem, a Lady Anshu jest czczona jako prorokini i drugie wcielenie samej Crelli. Nawrócenie takiej kobiety będzie potężnym atutem dla Rycerzy Kręgu. A gdy pokażę jej prawdziwe boskie światło... przyprowadzi do mnie swych wyznawców. — <i>Chen, błogosławiony Rycerz Kręgu</i>"
	"CardLore_10340"	"Rycerze Kręgu dali mi nowy początek i nowe życie. Dla ciebie zrobią to samo. — <i>Chen, inicjator wielu nawróceń</i>"
	"CardLore_10786"	"Większość ludzi jest zadowolona ze swojej pustej egzystencji... Jedzą. Pracują. Kopulują. Śpią. I tak w kółko, ad nauseam, rodzą się bezużyteczne dzieci, są wychowywane przez swoich bezużytecznych rodziców i realizują swoje bezużyteczne życiowe cele. Ale ja nie należę do większości. Mam wizję. Moje córki pojawiają się w określonym celu. Razem pokryjemy tę krainę wyborną trucizną, aby oczyścić ją ze słabości i głupoty. — <i>Lesale, Jadomanta</i>"
	"CardLore_10789"	"Moje córki są piękne i mają piękne zadanie. Gdy patrzę, jak sączą truciznę, czuję się, jakbym uczestniczył w cudzie. — <i>Jadomanta, dumny tatuś</i>"
	"CardLore_10788"	"Nie lubię się spieszyć, rozmieszczając swoje kreacje, ponieważ chcę zapewnić wszystkim swoim córkom szansę, by mogły rozkwitać, wypełniając swoje przeznaczenie... Ale czasem ogarnia mnie inspiracja i zaczynam pracować szybciej niż zwykle. — <i>Jadomanta, nikczemny ogrodnik</i>"
	"CardLore_10004"	"Nie będę ściemniać, życie trochę się pokomplikowało. Byłem w ferworze gry na wyścigach kurierów w Białej Iglicy, gdy nagle dopada mnie zła passa. Zdarza się. Uznajemy, że tym razem musi nam się udać, więc uderzamy do Mamuśki Eeb, żeby kupić żeton. Przez wcześniejsze machloje Eeb nie jest skłonna pożyczać nam pieniędzy, więc dajemy jej Meepo 3 jako zabezpieczenie. Wracamy na tor i cóż... No daję słowo, tego dnia żaden kurier nie przyszedł tak jak powinien. Robimy spotkanie i decydujemy, że to nie fair, żeby Meepo 3 miał połamane nogi, bo rypła nam się pewna wygrana. Więc idę do Kręgu Jaspera i biorę pożyczkę, żeby spłacić Eeb i odebrać Meepo 3. Tylko że teraz mamy na karku Krąg Jaspera, więc nie chcemy żadnego ryzyka, bo Mamuśka Eeb stłucze cię na kwaśne jabłko, a Lasan od razu zabije. Więc bierzemy kilka zleceń od Kruczyszponów i zgarniamy dość kasy, by spłacić Krąg Jaspera, ale wtedy dociera do mnie, że nie ma takiej możliwości, żebyśmy zostali oskubani 3 razy z rzędu... Nie jesteście głupi, więc chyba wiecie, jak to się skończyło. Czyli popełniło się błędy i jesteśmy w punkcie wyjścia z długiem w Kręgu Jaspera, ale tym razem Kruczyszpony nie przyjmą nas z powrotem, bo wiecie, obrobiliśmy ich. Panikujemy i się obwiniamy, i wtedy właśnie wzrok Meepo 3 pada na list gończy ze zdjęciem naszej kumpeli, Mireski. Lord Sunbreeze wyznaczył za swoją córkę wielką nagrodę, która z okładem pokryłaby dług w Kręgu Jaspera, ale: A. Mireska jest przyjaciółką...; a co ważniejsze: B. Nie ma sposobu, żebyśmy znaleźli ją, zanim zrobi to Gondar. Więc wymyślam nowy plan. Gondar znajdzie Mireskę. My uwolnimy Mireskę z rąk Gondara. Mireska będzie miała u nas dług. Więc Mireska nie pozwoli, żeby Krąg Jaspera nas zabił. To idealny plan. Co mogłoby pójść nie tak? — <i>Meepo, drobny kanciarz</i>"
	"CardLore_10005"	"Uważam, że trzeba mieć przyjaciół, którzy uzupełniają nasze słabości. Na przykład ja świetnie gram w karty, natomiast Meepo 2 ma raczej dryg do kości. Czy to znaczy, że wszystko nam dobrze idzie? Oczywiście, że nie, stale któryś z nas wciąga pozostałych w kłopoty... ale koniec końców zawsze razem staramy się znaleźć jakieś wyjście... bo jeśli nie można by liczyć na siebie nawzajem... to na kogo można by liczyć? — <i>Meepo, grupa naciągaczy</i>"
	"CardLore_10006"	"Kiedyś tak jak Sorla-chan byłam... panią wojny, która robi to, na co ma ochotę. Silna i nieśmiertelna wiedziałam, że żaden człowiek ni zwierz nie może się ze mną równać... dopóki ta arogancka pycha nie doprowadziła mnie do upadku. I wtedy, gdy byłam na samym dnie, znalazła mnie Selimena. Poddała próbie. I pokazała oświetloną blaskiem księżyca ścieżkę. Wiele czasu minęło od tego dnia, a ja odnalazłam swój cel i swoją godność, broniąc Lasów Srebrzystej Nocy wspólnie z innymi członkami zakonu Mrocznego Księżyca. Ale robi się głośno o pochodzie Sorli-chan, a chociaż nigdy się nie spotkałyśmy, wiem, że rozumiem ją jak nikt inny. Dlatego wybieram się do Różoliścia, aby ją pokonać i ocalić przed nią samą. — <i>Luna, Jeźdźczyni Księżyca</i>"
	"CardLore_10007"	"Selimena nagrodziła mnie za moją wiarę ogromną mocą, a ja złożyłam przysięgę, że nigdy jej nie użyję w niewłaściwym celu. — <i>Luna, służka Selimeny</i>"
	"CardLore_10010"	"Blokada twórcza. To okropny stan, który może dopaść nawet najbardziej płodnych autorów. Kiedyś słowa bez przeszkód płynęły z moich ust do uszu zapisującej je Thrael... Ale ostatnio jestem... rozkojarzona przez bzdurny chłam, którym Dobromiła zalewa świat. Nie miałam pojęcia, że przygody wypowiadającego się monosylabami, czerwonego zbira mogą przyciągnąć tylu czytelników. Jednak szczerze mówiąc, moje prace wydają się przy tym nudziarstwem... Irytujące. No dobrze, zdaje się, że nadszedł czas, żeby znaleźć Dobromiłę i ją zjeść. — <i>Auroth, Zimowa Wiwerna</i>"
	"CardLore_10011"	"Słabe umysły mogą zapewnić krótkotrwałą rozrywkę. — <i>Zimowa Wiwerna, znudzona poetka</i>"
	"CardLore_10016"	"Jako dziecko zostałem ochrzczony w chrzcielnicy rodziny Avernus... Jej czarna mgła wzięła mnie w objęcia... otoczyła... stała się częścią mnie. Jako mężczyzna władałem jej mocą, aby bronić rodu Avernusów i budować spuściznę, która nigdy nie popadnie w zapomnienie. Ale do moich uszu docierają plotki... pogłoski, które mówią, że moja rodzinna chrzcielnica nie jest jedynym źródłem mgły... Jeśli to jest prawdą, muszę ją znaleźć i wchłonąć. Ponieważ błogosławieństwa mgły mogą należeć tylko do mnie. — <i>Abaddon, Lord Avernus</i>"
	"CardLore_10287"	"Ci, którzy mieli czelność podnosić rękę na Lorda Avernus, zapłacą za ten występek. — <i>Abaddon, Przesycony Mgłą</i>"
	"CardLore_10014"	"Mój ojciec był dobrym człowiekiem. Jako regent ziem należących do Slom rządził uczciwie i sprawiedliwie. Moja matka była ucieleśnieniem cierpliwości i współczucia, kobietą uwielbianą przez swój lud, który kochała jak własne dzieci. Moje rodzeństwo? Bogowie, byliśmy nieznośni. Pamiętam dzień, w którym znaleźliśmy kolekcję zabytkowych map ojca. Tressa uznała, że byłoby zabawnie, gdybyśmy... To już nie ma znaczenia. Wszyscy nie żyją. — <i>Banehallow, Likan</i>"
	"CardLore_10112"	"Odebrano mi rodzinę, ale w mojej samotności odnalazłem nową... i to ona pomoże mi się zemścić. — <i>Likan, przywódca stada</i>"

	//Main
	"CardLore_10150"	"A gdybym ci powiedziała, że zawsze istnieje lepsze rozwiązanie niż to najbardziej oczywiste? Że okrutnych wojen można uniknąć dzięki negocjacjom lub usunięciu strategicznych jednostek? Jeśli uważasz, że to co mówię, brzmi rozsądnie, być może ścieżka przebiegłej jest właśnie dla ciebie. — <i>Jolixia określa profil mordercy</i>"
	"CardLore_10151"	"A gdybym ci powiedziała, że większość osób nie nadaje się do rządzenia? Że ten, kto chce skutecznie władać, musi liczyć się z koniecznością ukrywania prawdy przed własnym ludem, i pamiętać, że gdy stawka jest wysoka, sentymentalizm uniemożliwia podejmowanie właściwych decyzji? Jeśli uważasz, że to co mówię, brzmi rozsądnie, być może ścieżka mędrca jest właśnie dla ciebie. — <i>Jolixia określa profil strażnika</i>"
	"CardLore_10152"	"A gdybym ci powiedziała, że nie musimy godzić się z zastanym stanem rzeczy? Że ludzie zbyt często mylą to, co jest „trudne” z tym, co jest „niemożliwe”, zamykając swój umysł i serce na zdumiewające możliwości? Jeśli uważasz, że to co mówię, brzmi rozsądnie, być może ścieżka marzyciela jest właśnie dla ciebie. — <i>Jolixia określa profil uczonego</i>"
	"CardLore_10153"	"A gdybym ci powiedziała, że nie każdy jest wyjątkowy? Że tylko niektórym pisana jest wielkość, a wspaniałych czynów dokonują dzięki swoim umiejętnościom, poświęceniu i sile woli? Jeśli uważasz, że to co mówię, brzmi rozsądnie, być może ścieżka zuchwałego jest właśnie dla ciebie. — <i>Jolixia określa profil poszukiwacza przygód</i>"
	"CardLore_10176"	"Losel, oboje wiemy, kto chce twojej śmierci... i oboje wiemy, jakim dysponuje bogactwem. Jednak jak widzisz, siedzę tu i rozmawiam z tobą, zamiast ukrywać ciała członków twojej rodziny, więc jak się słusznie domyślasz, Kręgowi Jaspera nie została złożona jeszcze żadna propozycja. Oczywiście morderstwo to zawsze dobre pieniądze, ale też wiele zachodu, a ja jestem zajętym człowiekiem. Więc gdyby na przykład przyszło ci do głowy wynająć Krąg Jaspera, aby bezpiecznie wywiózł cię z miasta, musiałbym powiedzieć dżentelmenowi, z którym spotykam się wieczorem, że moje usługi zostały już zarezerwowane. Niezależnie od tego, jaka będzie twoja decyzja, nasze ścieżki skrzyżują się dziś po zmierzchu... natomiast okoliczności tego spotkania zależą wyłącznie od ciebie. — <i>Lorlin Lasan, przywódca Kręgu Jaspera</i>"
	"CardLore_10314"	"Slark i ja znamy się od bardzo dawna. To kanalia, ale ja lubię takie kanalie. — <i>Lorlin Lasan, moralnie elastyczny</i>"
	"CardLore_10328"	"Jeśli chcesz, żeby ktoś umarł, to naprawdę dobrze jest znać Slarka. — <i>Lorlin Lasan, as wywiadu koboldów</i>"
	"CardLore_10302"	"Nie posunąłbym się do twierdzenia, że istnieją miejsca niedostępne nawet dla Kręgu Jaspera, mówię tylko, że czasem nakłonienie do zdrady jest znacznie łatwiejsze. — <i>Lorlin Lasan, doradca</i>"
	"CardLore_10268"	"Tymczasowe umocnienia wzniesione przez Brązowy Legion w Różoliściu nie są zbyt solidne, a magnetyt bardzo silnie przyciąga. Powinno nam się udać przeciągnąć żołnierzy Tresdin prosto przez jej linie obronne. — <i>Lorlin Lasan, sabotażysta</i>"
	"CardLore_10162"	"Oczywiście istnieją tańsze alternatywy dla Kręgu Jaspera, ale zwykle ile zapłacisz, tyle dostaniesz.— <i>Lorlin Lasan, przedsiębiorca</i>"
	"CardLore_10295"	"W majątku Tylera mam pod opieką wielu różnych czarowników. Nie zawracam sobie głowy ich przeszłością ani przestępstwami... Jeśli Kworum przysłało ich do mnie, zasługują, by traktować ich tak samo. Surowo. — <i>Uciszacz, strażnik majątku Tylera</i>"
	"CardLore_10415"	"Przekonanie Antymaga do współpracy z majątkiem Tylera nie było łatwym zadaniem, ale się opłaciło. Podczas pracy jest taki... żywiołowy. — <i>Uciszacz o pracy z Antymagiem</i>"
	"CardLore_10334"	"Zapłakana Róża jest stale spowita całunem zmierzchu. W ten sposób Kworum wykorzystuje potęgę gwiazd. — <i>Uciszacz wita gościa w Zapłakanej Róży</i>"
	"CardLore_10317"	"Scree'auk dała mi moc, dzięki której mogę się zemścić... to będzie powolna i okrutna zemsta. — <i>Shendelzare, Mściwa Dusza</i>"
	"CardLore_10403"	"Silni żyją w przeświadczeniu, że są nietykalni. Ich wyraz twarzy, gdy przekonują się, że to nieprawda, jest bezcenny. — <i>Shendelzare, ukochana Maga Niebogniewnych</i>"
	"CardLore_10182"	"Wiem, dlaczego tu jesteś. Bo pomimo wszystkich twoich intencji i ambicji, sprawy nie ułożyły się po twojej myśli i potrzebujesz pomocy. Pomocy, której dwór ristulskich chętnie udzieli. Jednak zanim udostępnimy ci naszą potęgę, musisz coś dla nas zrobić... — <i>Nevermore, członek dworu ristulskiego</i>"
	"CardLore_10090"	"Umarli wstają z grobów w Różoliściu, Knogh... Ktoś złożył Przysięgę. — <i>Vanessa, heretyczka do wynajęcia</i>"
	"CardLore_10171"	"To nie dzieje się często, ale co pewien czas czarodziej dostaje zgodę, by opuścić majątek Tylera... ale jednak pobyt tam nieodwracalnie ich zmienia. — <i>Vanessa, śledcza ds. okultyzmu</i>"
	"CardLore_10175"	"Aghanim jest największym czarodziejem wszech czasów. Bezsprzecznie. Nikt nie może się z nim równać. Więc od dnia, gdy zniknął, nigdy nie zadawaliśmy sobie pytania „jak”, tylko dziwiliśmy się „dlaczego”. Niektórzy mówią, że bał się o swoje życie i się ukrył, ale ja ani przez chwilę w to nie wierzyłam. Według mnie Aghanim nad czymś pracuje. Nad czymś ważnym. Czymś, co zmieni świat. — <i>Vanessa o zniknięciu Aghanima</i>"
	"CardLore_10374"	"Rubick twierdzi, że jest synem Aghanima. Nie sądzę, by tak było, ale na pewno nie powiem tego Rubickowi w oczy. — <i>Vanessa, dogmatyczna okultystka</i>"
	"CardLore_10187"	"Otaczający nas świat jest paskudnym miejscem, więc gdy niedający się pominąć procent jego mieszkańców pragnie twojej śmierci, uczysz się podejmować pewne środki ostrożności.— <i>Vanessa, osoba otwarta na ludzi</i>"
	"CardLore_10154"	"Przeważająca część świata magii uznaje władzę Szafirowego Konklawe. Ale w Zapłakanej Róży rządzimy się własnymi prawami i odpowiadamy tylko przed Kworum, tutejszym senatem składającym się z 31 potężnych czarodziejów. Nie mamy tu wielu przepisów, ale tych, które obowiązują, przestrzegamy bardzo rygorystycznie. Ponieważ za ich złamanie grozi zesłanie do majątku Tylera. — <i>Vanessa, „praworządna” obywatelka Zapłakanej Róży</i>"
	"CardLore_10359"	"W wielu sprawach nie zgadzam się z Pierpontem, ale był dość mądry, by przewidzieć konsekwencje drażnienia Bezlicej Pustki. Nie jestem wielką zwolenniczką układu z Claszureme, chronomancja była bardzo zabawna. Ale wiesz, co jest równie zabawne? Uchronienie swojej osi czasu od unicestwienia. — <i>Vanessa wyraża opinię o układzie z Claszureme</i>"
	"CardLore_10422"	"Pierpont stale ostrzega mnie, by „nie igrać z rzeczami, których się nie rozumie”. Najczęściej dlatego, że jest bigoteryjnym oportunistą... Niestety czasem ma rację. Przynajmniej w pewnym stopniu, bo przecież nigdy nie umarłam do końca. I wiesz, tak sobie teraz pomyślałam, że właściwie to zawsze jest bigoteryjnym oportunistą. — <i>Vanessa, zupełne przeciwieństwo Pierponta</i>"
	"CardLore_10148"	"Respektuję postanowienia układu z Claszureme oraz ludzkiego czarownika, który doprowadził do jego zawarcia. Dlatego nigdy bym nie poprawił czasu dla własnej zabawy. Jednak wydaje mi się, że nie zaszkodzi przypomnieć Szafirowemu Konklawe, do czego jestem zdolny... bo mogłoby popaść w rozleniwienie i przestać przestrzegać swojej części umowy. — <i>Bezlica Pustka, władca Claszureme</i>"
	"CardLore_10298"	"W Claszureme czas przypomina wodę... odżywczą, przepiękną we wszystkich swoich formach... nieustannie zachęcającą do zabawy. — <i>Bezlica Pustka, Rzeźbiarz Czasu</i>"
	"CardLore_10198"	"Najgorsze w spotkaniach z Zeusem jest to, że zanim zaczniemy rozmawiać na poważnie, musimy poświęcić tyle czasu na przechwałki. — <i>Duch Burzy, wzniecający burze</i>"
	"CardLore_10412"	"Zeus zniszczył budynek, więc ja zniszczyłem armię... Myślałem, że wyrównaliśmy rachunki, ale wtedy wpadł w bezzasadną furię i zamienił miasto w krater.— <i>Duch Burzy, niepotrafiący pogodzić się z porażką</i>"
	"CardLore_10367"	"Bystrzy wierzą, że ich bezduszne ustrojstwa dają im przewagę w walce, ale udowodnię, że ich „na-łuka” ma swoje ograniczenia. — <i>Ursa, zmora opancerzonych</i>"
	"CardLore_10174"	"Znam taktykę Sorli... gdy jej ludzie zaczną wspinać się na te mury, spotka ich przykra niespodzianka. — <i>Dowódczyni Legionu planuje obronę Różoliścia</i>"
	"CardLore_10366"	"Armie przegrywają bitwy, gdy ich dowódcy nie są w stanie dostosować się do sytuacji. — <i>Dowódczyni Legionu o zachowaniu kontroli nad sytuacją</i>"
	"CardLore_10191"	"Aby definitywnie zakończyć bitwę, nie można spoczywać na laurach, nawet gdy wróg przegrywa. — <i>Dowódczyni Legionu wyjaśnia swoją filozofię zwycięstwa</i>"
	"CardLore_10385"	"Cesarz Galaniusz wiele ode mnie oczekuje. Więc i ja oczekuję wiele po tych, którymi dowodzę. — <i>Tresdin i Belasanno w chwili spokoju</i>"
	"CardLore_10307"	"Wyrocznia widzi podobno wszystkie możliwe rozwiązania. Jeśli to prawda, może być potężnym sojusznikiem... a w ostateczności wrogiem, na którym warto sprawdzić swoje umiejętności. — <i>Mroczny Wieszcz zastanawia się nad przyszłością</i>"
	"CardLore_10194"	"Siły Kanny nieustannie nam zagrażają... Musimy być czujni. — <i>Prellex, zrozpaczona matka</i>"
	"CardLore_10402"	"Nasze szyki obronne są mocne, ale do sforsowania... Na szczęście mamy wieże, które zdają się odpierać wszystkie ataki prócz tych najzacieklejszych. — <i>Prellex, obrończyni Świetlistego</i>"
	"CardLore_10355"	"Nieważne, gdzie toczy się walka... Świetliści zawsze stawią opór potwornościom sprowadzanym przez Mrocznych. — <i>Prellex, oddana swojej sprawie</i>"
	"CardLore_10303"	"To prawo natury – zawsze znajdzie się ktoś silniejszy i groźniejszy niż ty. Niektórym trzeba o tym co jakiś czas przypomnieć. — <i>Magnus o przetrwaniu w dżungli</i>"
	"CardLore_10299"	"Ilexa nie ma pojęcia, jak ważna wkrótce się stanie. Za wszelką cenę trzeba ją ochronić. — <i>Magnus do czatowników</i>"
	"CardLore_10156"	"– Rozejrzyj się, Dowódczyni... Oto co czeka twój ukochany Kamieniogród.<br><br>– Jesteś bardzo pewna siebie, jak na kobietę, która zaraz umrze.<br><br>– Masz o sobie bardzo wysokie mniemanie.<br><br>– Nie. Raczej bardzo kiepskie o tobie.<br>— <i>Różoliść w płomieniach</i>"
	"CardLore_10172"	"Nasza bogini wydaje się vhulom obca. Rozumiem to. Kiedyś i ja uważałam ją za obcą. Z czasem nauczą się ją kochać tak jak my. — <i>Dowódczyni Legionu o zmianach w miejscu kultu vhuli</i>"
	"CardLore_10180"	"Revtel zajmuje wielki obszar, dlatego królowie kupców wykorzystują dzikoskrzydłe do komunikacji pomiędzy stolicą a swoimi ziemiami. — <i>Mosiężny Herold, entuzjasta skuteczności</i>"
	"CardLore_10332"	"Moje zadanie w Revtel nadało bieg wielu wydarzeniom. Do Sunbreeze’a i Mosiężnego Herolda dołączy nowy król kupców. Relikwiobójczyni w Żelaznej Mgle zaczyna zyskiwać na znaczeniu... a Siostrzeństwo Woalu już prowadzi wojnę w Revtel... Ale to wszystko zostało przewidziane przez Zawoalowane Wyrocznie i toczy się tak, jak powinno się toczyć. — <i>Widmowa Zabójczyni, królobójczyni</i>"
	"CardLore_10113"	"Kwerthias był taki dumny ze swojej menażerii, a to właśnie ona ostatecznie stała się przyczyną jego śmierci. Widmowa Zabójczyni wypuściła wszystkie zwierzęta w pałacu, a gdy straż zajmowała się bestiami, ona poderżnęła mu gardło. — <i>Mosiężny Herold darzy szacunkiem tego, kto na to zasłużył</i>"
	"CardLore_10399"	"Gdy Zawoalowane Siostry skoncentrują się na zadaniu, są bardzo zaciekłe. Tej lekcji z pewnością nie zapomnę. — <i>Mosiężny Herold, bezwzględny przeciwnik</i>"
	"CardLore_10164"	"Revtel powstało w wyniku zjednoczenia się 3 różnych społeczności, które chciały stworzyć coś lepszego. Każdy z królów kupców wnosi... inne spojrzenie na biznes, ale wszyscy mamy na oku zyski. — <i>Mosiężny Herold, król kupców z Revtel</i>"
	"CardLore_10410"	"Widmowa Zabójczyni działa bez zbędnego wysiłku. Prawie jakbym to ja sam ją zaprojektował. — <i>Mosiężny Herold, architekt Żelaznej Mgły</i>"
	"CardLore_10361"	"Nie wiem, dlaczego Siostrzeństwo Woalu postanowiło sprowokować wojnę z Revtel, ale pożałują, że rozpoczęły tę walkę. — <i>Mosiężny Herold, potwór w żałobie</i>"
	"CardLore_10165"	"Żelazna Mgła. Miasto przemysłu. Precyzji. Perfekcji. Kierowałem nie tylko jego budową, ale również planowaniem. I mimo że niektórzy mają problem ze stosowanym przez nas systemem zatrudnienia, to efekty mówią same za siebie. — <i>Mosiężny Herold, król Żelaznej Mgły</i>"
	"CardLore_10382"	"Leczenie nie kończy cierpienia, a zaledwie je uśmierza. Jedynym sposobem zakończenia cierpień jest aktywna walka z tymi, którzy są ich przyczyną. — <i>Lady Anshu, najwyższa kapłanka Rumusque</i>"
	"CardLore_10116"	"Na Polach Bezkresnej Rzezi umarli nigdy nie znajdują śmierci... co prowadzi do powstawania groteskowych wynaturzeń takich jak te. — <i>Lady Anshu wyraża swoją pogardę</i>"
	"CardLore_10192"	"Idź naprzód i czyń dobro. Niech przez twe czyny pokorni dostąpią wielkości, a podli porzucą swe plany. — <i>Tradycyjne błogosławieństwo Rumusque</i>"
	"CardLore_10181"	"Wąski Labirynt to koszmarne miejsce, w którym dusze martwych bohaterów mają szansę znaleźć drogę do świata żywych. Kat twierdzi, że dwukrotnie stamtąd uciekł, ale ja mu nie wierzę... Głównie z dwóch powodów. Po pierwsze Kata nie można zabić. A po drugie nawet GDYBY umarł, walnąłby śmierć w twarz, zanim zabrałaby go do Wąskiego Labiryntu. — <i>Dobromiła o metafizyce</i>"
	"CardLore_10370"	"Przez te wszystkie lata widziałam wielu ludzi próbujących zabić Kata. Aż trojgu z nich prawie się to udało. — <i>Dobromiła, minstrelka Kata</i>"
	"CardLore_10377"	"Opisując przygody Kata trafiałam do wielu ciekawych miejsc. Na początku to było przerażające, ale z czasem po prostu się przyzwyczajasz do podwyższonego poziomu poczucia zagrożenia. — <i>Dobromiła, głos rozsądku Kata</i>"
	"CardLore_10425"	"Napisałam wiele książek o Kacie. Najpopularniejsza to oczywiście „Wyprawa na Roshana”. Osobiście uważam, że „Czerwona Mgła, czerwona pasja” jest lepsza, ale gdy czytelnicy słyszą, że to „thriller erotyczny”, tracą zainteresowanie. — <i>Dobromiła, ikona literatury</i>"
	"CardLore_10352"	"Ciesz się, że tylko mnie zirytowałaś, śmiertelna istoto. Gdybyś mnie obraziła, skutki byłyby znacznie bardziej... interesujące. — <i>Zeus, „łaskawy” bóg</i>"
	"CardLore_10353"	"Niektórzy mylnie biorą moje wizyty w świecie śmiertelników za oznakę rosnącej słabości. Co jakiś czas chcę więc przypomnieć światu, że to nieprawda. Moja żona powiedziałaby, że robienie z miasta krateru to przesada. I pewnie miałaby rację. Ale ja zawsze lubowałem się w pompatycznych gestach. — <i>Zeus, nie panuje nad emocjami</i>"
	"CardLore_10424"	"Wiele można powiedzieć na temat mojej siostry. Ale w sumie wszystko sprowadza się do tego, że jest rozszalałym miotaczem ognia. — <i>Kryształowa Panna mówi, jak jest</i>"
	"CardLore_10157"	"Chociaż nie darzymy się szczególną sympatią, w ostatecznym rozrachunku, idąc na wojnę, wolałabym mieć ją po swojej stronie. — <i>Kryształowa Panna, siostra bliźniaczka</i>"
	"CardLore_10312"	"Podniebne szybowanie to nie tylko wyzwalające doświadczenie, to również skuteczny sposób pozbywania się wrogów. — <i>Mag Niebogniewnych, wolny jak ptak</i>"
	"CardLore_10354"	"Jeśli mam pożyć jeszcze na tyle długo, by dotrzeć do Zapłakanej Róży, muszę pozostać czujny... i usunąć wszelkie zagrożenia, zanim spotka mnie coś złego. — <i>Lion, szukając azylu</i>"
	"CardLore_10141"	"Zwycięzców od pokonanych odróżnia gotowość do działania bez skrupułów i całkowite poświęcenie. — <i>Sorla-chan, niszczycielka</i>"
	"CardLore_10413"	"Jest czas na taktykę i czas na wymierzanie wyroków. — <i>Sorla-chan, dumna Oglodi</i>"
	"CardLore_10161"	"Prawie mi żal Tresdin. Gdyby nie Rix, jej mała zasadzka mogłaby się udać. Ale na dwa fronty Brązowy Legion nie da rady walczyć. — <i>Sorla-chan wykorzystuje swoją szansę</i>"
	"CardLore_10324"	"Pamiętam czasy, gdy vhule po raz pierwszy osiedlili się w Różoliściu. Byli wtedy jedynie zdziczałymi bestiami, niewartymi uwagi drzewców. Ale w miarę jak ich pokolenia pojawiały się i przemijały, moi kuzyni z coraz większym zainteresowaniem obserwowali rozwijającą się na ich oczach kulturę. A gdy vhule nazwali swoje miasto na ich cześć, okazując im tym szacunek, cóż... wtedy fascynacja moich kuzynów przerodziła się w pewien rodzaj miłości. I chociaż drzewce z Różoliścia starają się nie mieszać bezpośrednio w sprawy vhuli, to zawsze z daleka nad nimi czuwają. — <i>Drzewiec Obrońca, gałęzie z żelaza</i>"
	"CardLore_10297"	"Czasem ludzie pytają mnie: „Mazzie, skoro wszyscy cię nienawidzą, jak udaje ci się uniknąć śmierci?”. A wtedy ja im odpowiadam: „Cały sekret polega na tym, żeby nie dać się zadźgać na śmierć”. — <i>Mazzie, pełen dobrych rad</i>"
	"CardLore_10273"	"Może i jestem stary, ale refleks mam szybki jak za młodu. No chyba, że zapomnę o drzemce, wtedy jestem zdecydowanie wolniejszy. — <i>Snajper, stary, ale jary</i>"
	"CardLore_10184"	"Nie są szczególnie mobilne, ale gdy trzeba obronić warsztat, dają sobie radę. — <i>Snajper ostrzega, by nie zbliżać się do jego posesji</i>"
	"CardLore_10376"	"Moją duszę klasyka mierzi nadmierne zaufanie Techników do materiałów wybuchowych... No ale skuteczności odmówić im nie można. — <i>Kardel rozważa wady i zalety Techników</i>"
	"CardLore_10421"	"Najlepsze w okaleczaniu wrogów jest to, że w istocie poświęcasz czas na delektowanie się ich ostatnimi chwilami życia. — <i>Pugna, czerpiący radość z podłości</i>"
	"CardLore_10310"	"Nie spodziewaliśmy się, że Brązowy Legion będzie w Różoliściu, ale to nie ma znaczenia – w końcu i tak musielibyśmy się z nim spotkać. Z jednej strony szkoda, bo taka wojowniczka jak Tresdin zasługuje na coś lepszego, niż śmierć w podrzędnej norze vhuli. Z drugiej strony może to dla niej lepiej, że nie zobaczy, jak płonie jej ukochane miasto. — <i>Vreth, artylerzysta Oglodich</i>"
	"CardLore_10331"	"Monety ludzi nic dla mnie nie znaczą, lecz ich z kolei doprowadzają do samozagłady. — <i>Pozaświatowy Pożeracz postanawia taktować sprawy dosłownie</i>"
	"CardLore_10338"	"Wszystkowidzący nigdy nie opuszcza swych wybrańców. — <i>Wszechrycerz, żołnierz bóstwa</i>"
	"CardLore_10378"	"Mój bóg dał mi misję do wypełnienia. Świętą misję. Dopóki ten geis nie zostanie wypełniony, nie poznam, co to klęska. — <i>Wszechrycerz, człowiek z misją</i>"
	"CardLore_10168"	"Zakon Mrocznego Księżyca, któremu przewodzi Luna, czci Selimenę, boginię magii i księżyca. Lekceważenie ich mocy jest proszeniem się o nieszczęście. — <i>Wszechrycerz, teolog</i>"
	"CardLore_10196"	"– Tam, skąd pochodzimy, gdy ogr czegoś chce, po prostu zabija tego, kto akurat to trzyma. <br>– Ale ponieważ my tak jakby nie możemy tego zrobić, wymyśliliśmy system dawania i brania przedmiotów bez zabijania. <br>– To coś, jak dzielenie się. <br>– Ale lepsze, bo my to wymyśliliśmy. — <i>Ogrzy Mag, swój najlepszy przyjaciel</i>"
	"CardLore_10358"	"Kiedyś wojna się skończy i armie pójdą w rozsypkę. Właśnie wtedy przyjdzie czas na prawdziwy wysiłek. — <i>Zaklinaczka, zwiastunka nadziei</i>"
	"CardLore_10373"	"Nadzieja nigdy nie umiera, czasem tylko wpada w letarg... gdy warunki się poprawią, można ją rozbudzić na nowo. — <i>Zaklinaczka o zniszczeniu Różoliścia</i>"
	"CardLore_10404"	"Nie martw się. Zawsze podróżuję nocą. — <i>Zaklinaczka podejmuje straszną decyzję</i>"
	"CardLore_10347"	"Ja chronię las, a las odwdzięcza się mi tym samym. — <i>Zaklinaczka, dusza wiosny</i>"
	"CardLore_10155"	"Trudno zabić żołnierzy Brązowego Legionu, bo noszą pancerze, ale dzięki temu bardzo łatwo ich prześcignąć... — <i>Zaklinaczka, uchyla się od służby wojskowej ze względów moralnych</i>"
	"CardLore_10368"	"Jeśli Abaddon nie jest skłonny podzielić się Mgłą Avernusów, będę musiała znaleźć sposób, by mu ją zabrać. — <i>Traxex na drodze do potęgi</i>"
	"CardLore_10396"	"Nie trzeba mieć strzelby, wystarczy wyprzedzić tego, kto ją ma. — <i>Traxex, pogromczyni Bystrych</i>"
	"CardLore_10360"	"Przyjaciele zawsze cię zawiodą. — <i>Strażniczka Drowów polega tylko na sobie</i>"
	"CardLore_10270"	"Słuchaj, nie mówię, że Strzeliwiatr jest złym strzelcem, mówię, że jest impertynencko kiepskim strzelcem. — <i>Strażniczka Drowów, niezbyt przyjaźnie nastawiona rywalka</i>"
	"CardLore_10365"	"Udało mi się przeżyć tak długo, ponieważ wciąż jestem w ruchu... — <i>Strażniczka Drowów, wciąż w drodze</i>"
	"CardLore_10908"	"Matka twierdzi, że Starożytni pragną porządku. Pokoju. Oddania. Ale myli się – Starożytni oczekują od nas tylko jednego: krwi. — <i>Kanna, córka Prellex</i>"
	"CardLore_10335"	"Nie ma miejsca, w którym można by się ukryć przed gniewem Mrocznego. — <i>Kanna, mściwa córka</i>"
	"CardLore_10170"	"Matka zawodzi o dobroci Świetlistego... ale ja widziałam, czego Świetlisty chce naprawdę. Co zamierza zrobić. I nigdy nie zostanę jego niewolnicą. — <i>Kanna, odrodzona dzięki Mrocznemu</i>"
	"CardLore_10315"	"Rozsądek nakazuje lękać się mocy Starożytnych... — <i>Kanna, planująca matkobójstwo</i>"
	"CardLore_10336"	"Armia Prellex rośnie z każdym dniem. Na razie są bezładną zbieraniną. Ale znam swoją matkę. Niedługo będą liczącą się siłą. — <i>Kanna planuje strategię z sojusznikami</i>"
	"CardLore_10391"	"Tylko nieliczni nadają się, by władać. Większość żyje, by służyć. — <i>Kanna, otaczana kultem</i>"
	"CardLore_10327"	"Świat jest jak ważący 130 kilogramów wojowniczy mors – nie tylko spróbuje sprowadzić cię do parteru, ale będzie walił dalej, nawet gdy już rozłoży cię na łopatki. Więc gdy ten metaforyczny lub, jak w moim przypadku, całkiem rzeczywisty mors zacznie cię prześladować, masz tylko jedno wyjście – podnieść się i strzelić kanalię prosto w pysk. — <i>Kolcogrzbiet, filozofując po 5 głębszych</i>"
	"CardLore_10342"	"Żeby mnie wkurzyć, trzeba się bardzo postarać – no dobrze, to łgarstwo, zawsze jestem wkurzony. Trzeba się postarać, żebym chciał z kimś walczyć – no tak, to też nieprawda – ja... do diabła z tym, szczerze mówiąc, lubię spuścić komuś łomot. — <i>Kolcogrzbiet, entuzjasta przemocy</i>"
	"CardLore_10349"	"Oddech Kła cuchnął stęchłym piwem i surową rybą, ale nie zamierzałem się wycofać... nie... dopiero się rozgrzewałem. — <i>Kolcogrzbiet, nie odpuszcza do końca</i>"
	"CardLore_10142"	"Świetnie sobie radzę w... mniej przyjaznym środowisku. — <i>Żmij, mistrz przetrwania</i>"
	"CardLore_10379"	"Pugna nauczył mnie delektować się każdym smakowitym momentem przed zadaniem śmierci. — <i>Żmij, uczeń Pugny</i>"
	"CardLore_10311"	"Nigdy nie zapomnę pierwszego dnia mojej rebelii. Tresdin wysłała mnie po zapasy do gospodarstw wokół Różoliścia – żebyśmy mieli zaopatrzenie na wypadek, gdyby oblężenie Czerwonej Mgły się przeciągało... Ale dla farmerów to był słaby rok. Przywiozłem to, co udało się im zaoszczędzić, ale Tresdin uznała, że to za mało, i kazała swoim zbirom wziąć to, czego potrzebują, siłą... W końcu „to dla ich własnego dobra”. Cóż, gdy jej ludzie dotarli na miejsce, nie znaleźli ukrywających się rolników. Spotkali armię, której będę przewodzić aż do dnia mojej śmierci. Mężczyźni, kobiety i szczenięta z Różoliścia zasługują na to, by żyć życiem wolnym od ucisku Kamieniogrodu. I chociaż ceną za tę wolność będzie krew, wszyscy jesteśmy gotowi ją zapłacić. — <i>Rix, agitator</i>"
	"CardLore_10095"	"Mazzie jest okropny w wielu względach. W byciu godnym zaufania. Byciu trzeźwym. Dotrzymywaniu tajemnic. Ale jedno w nim doceniam: wie, jak zbudować wielkiego robota. — <i>Majster, upokorzony wynalazca</i>"
	"CardLore_10185"	"Snajper poprosił mnie, żebym zaprojektował mu strzelbę. Bardzo się do tego zapaliłem. — <i>Majster, członek założyciel SPMB</i>"
	"CardLore_10344"	"Kunkka może się chować na swojej łodzi, ile chce... i tak go to nie ocali. — <i>Łowca Pływów, rywal Kunkki</i>"
	"CardLore_10322"	"Revtel to najlepsze miejsce do robienia interesów. Moralności przestrzega się tu dość swobodnie, ale kontrakty są uczciwe: zawsze gdy brałem robotę dla Mosiężnego Herolda, lorda Sunbreeze′a lub Kwerthiasa, wiedziałem, że dotrzymają słowa. Kwerthias... Wiesz, z zasady w moim fachu nie ma się wielu przyjaciół, ale on... on należał do tych najlepszych. Żałuję, że nie żyje. — <i>Gondar wspomina zamordowanego przyjaciela</i>"
	"CardLore_10305"	"Czasem myślę sobie, że Snajper wcale nie jest moim przyjacielem, tylko ma mnie na oku, żebym nie zniszczył wszystkiego, co kocha. — <i>Wyrwidrzew, Bystry cierpiący na paranoję</i>"
	"CardLore_10306"	"Wszyscy lubią myśleć, że to co tworzą, jest wieczne. Ale jeśli dacie Bystrym dość czasu, wymyślą sposób, jak zniszczyć każdą rzecz. — <i>Wyrwidrzew, członek założyciel SPMB</i>"
	"CardLore_10118"	"Każdy centaur wyposażony w nóż do skórowania może zabić piekłodźwiedzia. Sztuka polega na tym, żeby się przy tym nie pokaleczyć. — <i>Bradwarden nie jest pod wrażeniem</i>"
	"CardLore_10316"	"Wszystko da się zabić. Pytanie brzmi, czy potraficie przeżyć tak długo, by zauważyć słaby punkt, w który trzeba trafić. — <i>Pędzibój przemawia do myśliwych ze Szpikowyżu</i>"
	"CardLore_10417"	"Nie ma słów, które mogłyby opisać napięcie, jakie odczuwa się na moment przed zaatakowaniem ofiary. — <i>Pędzibój, przywódca polowania</i>"
	"CardLore_10313"	"To nie odwaga czyni myśliwego wielkim łowcą, ale cierpliwość. — <i>Pędzibój przemawia do myśliwych ze Szpikowyżu</i>"
	"CardLore_10183"	"Sławę zyskałem na arenie w Omexe. Byłem czempionem i nikt mi nie dorównywał. — <i>Bradwarden wspomina dni swojej chwały</i>"
	"CardLore_10108"	"Alfa jest przerażającą bestią, która potrafi spowodować nieopisane zniszczenia... Tylko najsilniejsze centaury ośmielają się przebywać w jej pobliżu, nie wspominając już o walce jeden na jednego. — <i>Pędzibój na tropie alfy</i>"
	"CardLore_10102"	"Po polowaniu na gromoskórych zawsze wraca się do domu z nowymi bliznami... O ile w ogóle się wraca. — <i>Pędzibój przestrzega swoich myśliwych</i>"
	"CardLore_10300"	"Umiejętność zabicia kogoś, kto próbuje zabić ciebie, to przydatna w życiu zdolność, którą powinien posiadać każdy. Nawet Dobromiła. — <i>Kat, dumny nauczyciel</i>"
	"CardLore_10326"	"Kat na temat magii nie wie nic więcej poza tym, że trzeba w nią walnąć. — <i>Kat, zwolennik prostych rozwiązań</i>"
	"CardLore_10178"	"Bar zawsze można ocenić na podstawie jakości bójek, które się w nim odbywają. Szukając miejsca, w którym chcesz się napić, staraj się znaleźć takie, w którym drewno jest przesiąknięte krwią. Według Kata jest to symbol gwarancji jakości. — <i>Fragment z „Przewodnika podróżniczego Kata”</i>"
	"CardLore_10350"	"Niewiele jest rzeczy bardziej irytujących niż walka z człowiekiem-kotem, który sam siebie powiela. Za każdym razem, gdy wydaje ci się, że zabiłeś ostatniego, okazuje się, że za tobą stoi jeszcze jeden. — <i>Kat, łatwo go oszukać</i>"
	"CardLore_10411"	"Mireska woli starannie zaplanowane akcje. Ja? Lubię namieszać i zobaczyć, co z tego wyniknie. — <i>Meepo, porywczy przestępca</i>"
	"CardLore_10418"	"Aby przeżyć w tym świecie, trzeba wiedzieć, kogo wepchnąć pod nogi strażników miejskich, żeby się szybko ulotnić. — <i>Meepo, zawsze unika punktów kontroli</i>"
	"CardLore_10169"	"Skąpani we Mgle Avernusów dostąpią prawdziwej potęgi. — <i>Abaddon, strażnik Mgły Avernusów</i>"
	"CardLore_10149"	"Przez długi czas bałem się powrotu do domu... ale nadszedł czas, by zmierzyć się z przeszłością. — <i>Likan, ostatni potomek rodu Ambry</i>"
	"CardLore_10138"	"Horda Czerwonej Mgły to dopiero początek. Zbliża się tu inna siła. Wyczułam ją w podmuchach wiatru i zobaczyłam w kościach. Coś mrocznego. Coś kuszącego. Coś złego. Jeśli się odpowiednio nie przygotujemy, nim to nadejdzie, z pewnością pochłonie nas wszystkich. — <i>Ruseth, trollica wróżbitka</i>"
	"CardLore_10134"	"Drzewce z Różoliścia i vhule od pokoleń żyją obok siebie w pokoju. Ale teraz pojawili się intruzi, którzy zmieniają nasz dom w pole bitwy. Wysłaliśmy wezwanie do naszych kuzynów z Doliny Przepowiedni – vhule muszą otrzymać ochronę... A ci, którzy sprofanowali to miejsce, muszą zniknąć.. — <i>Springwind, różolistna odnowicielka</i>"
	"CardLore_10133"	"Moi pobratymcy poświęcili życie służbie Starożytnemu... Giną, tworząc ze swoich ciał żywą falę, która chroni Świetlistego przed Kanną i jej Mrocznymi heretykami. Ja, dzięki błogosławieństwu Świetlistego, stałem się miażdżącym czołem tej fali... i dam Mrocznym prawdziwy powód do strachu. — <i>Breno, czempion Starożytnego</i>"
	"CardLore_10132"	"Brązowy Legion jeszcze wierzy, że może nas zatrzymać w Różoliściu, ale widać już pierwsze pęknięcia. Tresdin ma urojenia, jeśli sądzi, że może walczyć z rebelią Rixa i Czerwoną Mgłą jednocześnie. Nie. Kamieniogród upadnie! To tylko kwestia czasu. — <i>Mial, łupieżca Czerwonej Mgły</i>"
	"CardLore_10131"	"Brązowy Legion jest pierwszą linią obrony Kamieniogrodu. Ale czasami zagrożenia dla naszego wspaniałego narodu nie przychodzą z zewnątrz... tylko zakradają się od środka. Belasanno stworzył Elitę z Kamieniogrodu na wypadek takich sytuacji jak zdrada Rixa – to dla mnie zaszczyt, że mogę skończyć z tą rebelią. — <i>Tyber, Elita z Kamieniogrodu</i>"
	"CardLore_10085"	"Najpotężniejszych sióstr naszego zakonu nawet śmierć nie zwalnia ze służby. Więź z widmowym woalem jest tak silna, że pozwala duszy żyć długo po tym, jak nasze ciała zgniją. Wymiar śmiertelny jest już poza mną, a obecność moich sióstr, chociaż daje ukojenie, odwraca moją uwagę od zadania, które muszę wykonać. Na mojej liście wciąż są nazwiska... i nie odnajdę spokoju, dopóki nie zostaną wykreślone. — <i>Elsbeth, cień zabójczyni</i>"
	"CardLore_10128"	"Wiem, że rodzice poczuli się zdradzeni, gdy zniknąłem z Czerwoną Mgłą. Wybrali dla mnie przyszłość rzemieślnika... ale nie widzieli, jak Sorla-chan zatrzymała się na rynku. Nie słyszeli, jak mówi o odwiecznych tradycjach. O tym, że Czerwona Mgła nie niszczy przeszłości, tylko ją chroni. Oddaje jej cześć. Razem zbudujemy lepszą przyszłość dla Oglodich.— <i>Nalon, niedoświadczony piechur</i>"
	"CardLore_10127"	"Brązowy Legion zapewnia pokój. Głupie vhule wprowadzają chaos. Tak jak Rix wstąpiłem w szeregi Legionu. W odróżnieniu od niego jestem wierny. Wkrótce rebelia się skończy i może wtedy Dowódczyni pozwoli mi zjeść vhula. — <i>Tox Rękozrywacz, poborowy Brązowego Legionu</i>"
	"CardLore_10129"	"Akcja w Revtel okazała się sukcesem. Nie brałam w niej udziału, bo byłam tam tylko, by obserwować,... Mówią, że nie jestem jeszcze gotowa, by zabijać... Udowodnię, że się mylą. — <i>Myrian, uczennica zabójczyni</i>"
	"CardLore_10115"	"Jestem świadom swojej reputacji. W końcu wizyty moich braci i sióstr rzadko kiedy mają charakter towarzyski. Ale to nie moja wina, że tu jestem, tylko twoja. Może ukradłeś coś swojemu szlachetnemu ojcu albo nie spłaciłeś długu w Revtel... Może to być nawet coś tak trywialnego jak zemsta... Ech, ktoś już powiedział, że nie liczy się „dlaczego”. No nie liczy się. Liczy się tylko to, że masz coś, co jest ci drogie, a mój zleceniodawca chce, żebym ci to odebrał. — <i>Jorbiah, kruczyszpon</i>"
	"CardLore_10111"	"Nie jestem szermierzem. Jestem wirtuozem. No dobrze, nie jestem głupcem, który się przechwala, że jest najlepszy, bo w końcu świat jest pełen wyjątkowych osób... starcza mi jednak rozumu, by wiedzieć, że jestem lepszy niż większość. — <i>Trivian, satyr szermierz</i>"
	"CardLore_10107"	"Wiedziałem, że ten dzień nadejdzie od chwili, gdy pozwoliłem, by zebrania Rixa odbywały się w mojej piwnicy na wino... Ale nie byłem gotowy na coś, co nazwałbym wywleczeniem z domu w środku nocy. Wiem, że prędzej czy później Tresdin zarządzi moją egzekucję, i przyznaję, że jestem przerażony. Jednak wszyscy mamy do odegrania swoją rolę. — <i>Papa Samet, vhul męczennik</i>"
	"CardLore_10103"	"Przyjaciele mówili, że rzucanie martwymi ciałami nie jest poważne zajęcie. I kto teraz śmieje? Przyjaciele nie. Ja ich zabiłem, bo nie wspierali moich marzeń. — <i>Lommett, ogr trupomiot</i>"
	"CardLore_10097"	"Co roku mój klan odwiedza Różoliść w okresie migracji gromoskórych... I chociaż mieszkańcy Różoliścia byli pewną uciążliwością, nigdy nie zawracaliśmy sobie głowy, by na nich polować... Byli zbyt łatwym łupem, by stanowić godne trofeum. Ale teraz sprawy mają się nieco inaczej. Ten „Rix” wzburzył w nich krew i zaczęli uważać się za wojowników. Być może czas zacząć polować na nową zwierzynę. — <i>Mavor, awanturnik ze Szpikowyżu</i>"
	"CardLore_10094"	"Przez lata służyliśmy jako żołnierze Galaniusza w Brązowym Legionie. Przelewając krew, nie służyliśmy jedynie na chwałę Kamieniogrodu, ale pomagaliśmy budować to całe cholerne imperium. A jak nas nagrodzono? Wymyślnym, czerwonym fatałaszkiem, w którym mamy walczyć. Ale nie da się zbudować schronienia z honoru. Nie da się wykarmić rodziny dumą. Nie da się spłacić długów chwałą. Dlatego teraz walczymy za jedyną rzecz, która się liczy. Za złoto. — <i>Tessgan, przywódca kompanii najemnej Czarna Rękojeść</i>"
	"CardLore_10092"	"Oblężenie Kamieniogrodu. Niejednego chana obalono za samą sugestię. Ale gdy Sorla wydaje rozkaz, żaden z nas nawet nie mrugnie powieką. Nie dlatego, że jest najsilniejsza. Nie dlatego, że boimy się jej okrucieństwa. Ale dlatego, że prędzej by umarła, niż zawiodła swoich ludzi. Dlatego Czerwona Mgła maszeruje... i niech bogowie mają w opiece każdego, kto wejdzie nam w drogę. — <i>Seguri, wandal Czerwonej Mgły</i>"
	"CardLore_10091"	"Dziwne czasy nastały w Revtel. Losel terroryzuje Żelazną Mgłę. Kwerthiasa zamordowały Siostry Woalu. A lordowi Sunbreeze′owi własna córka spaliła majątek. Ale mimo tych przeciwności, biznes się kręci, a zyski rosną. W Revtel nie ma czasu na żałobę... Trzeba pilnować interesów. — <i>Lowenplatt, kupiec z Revtel</i>"
	"CardLore_10087"	"Jako chłopiec marzyłem, by służyć w Elicie z Kamieniogrodu... Aby sam Belasanno szkolił mnie w wojennym rzemiośle... Ale smutna prawda jest taka, że nie mam talentu do wojaczki. Nie jestem żołnierzem. Ale jestem wierny. Naszemu cesarzowi. Naszemu krajowi. Naszej misji. Może nie jestem człowiekiem miecza, ale z dumą niosę bykowęża podczas walki. — <i>Pololo, chorąży Brązowego Legionu</i>"
	"CardLore_10086"	"Mamy tu wyborny konflikt. A gdy jest konflikt, pojawia się rozpacz. A gdy pojawia się rozpacz, jest okazja, by utoczyć krwi i zawrzeć umowy. — <i>Zo, uczennica Nevermore'a</i>"
	"CardLore_10084"	"Nie jestem jakimś naiwnym szczeniakiem, któremu wydaje się, że jest bohaterem. Wiem, komu się przeciwstawiamy i wiem, że moją żonę czeka los wdowy. Ale to jest nasz dom. Jak mógłbym spojrzeć w oczy mojej córce i powiedzieć, że gdy mieliśmy jedyną szansę, by uwolnić się spod ucisku Brązowego Legionu, nic nie zrobiłem? Że tylu naszych braci poświęciło życie na marne i że być może sprawy potoczyłyby się inaczej, gdybym chociaż spróbował coś zrobić? Nie. Wiem, co muszę zrobić. A gdy skończę, inni też będą wiedzieli. — <i>Gorn, podburzacz rebeliantów</i>"
	"CardLore_10083"	"Wiem, wiem. Słyszysz „Pola Bezkresnej Rzezi” i od razu myślisz, że to okropne miejsce na wakacje, ale mówię ci, że Quoidge to wspaniałe miasto, w którym mieszkają cudowni ludzie. Jeśli kiedyś zdecydujesz się tu wybrać, wpadnij na arenę, żeby się przywitać. Mogę wyglądać trochę inaczej przez to całe przyszywanie kończyn, ale ja będę cię pamiętać... Nigdy nie zapominam twarzy. — <i>Tristan, nieumarły bokser i całkiem równy gość</i>"
	"CardLore_10080"	"Nigdy nie zapomnę dnia, w którym spotkałam Rixa. To było na samym początku rewolucji – gdy ludzie bali się zbierać nawet nocą. Spotkaliśmy się u krawca, w piwnicy na wino, i Rix zaczął do nas przemawiać... Boże, jak on mówił. O pasji. O pomyłkach. O swojej miłości do naszego ludu. Byłam jak zahipnotyzowana. Wszyscy byliśmy. Więc gdy zwrócił się do mnie i zapytał, co mogłabym zrobić, żeby wesprzeć rebelię, mogłam udzielić tylko jednej odpowiedzi: „Poświęcić życie”. — <i>Lyla, wabik rebeliantów</i>"
	"CardLore_10079"	"Mam proste potrzeby. Młot. Kowadło. I mistrz, który doceni moje umiejętności. Pierwsze dwie z tych rzeczy łatwo znaleźć. Trzecia bywa trudniejsza do rozpoznania. Na szczęście źli mistrzowie mają skłonność do umierania podczas bitew. Niektórzy twierdzą, że to przez źle wykonane pancerze. Ale czy ktoś potrafi to udowodnić, pytam...? — <i>Vareth, złoszczerbiec kowal</i>"
	"CardLore_10078"	"W Zapłakanej Róży nie ma czegoś takiego jak „zakazana magia” – jednak niektórzy biorą... otwartość umysłu Kworum za przyzwolenie na brak odpowiedzialności. Majątek Tylera to miejsce dla tych, którzy chcieliby nadużyć gościnności Zapłakanej Róży. — <i>Votajo, cenzor z majątku Tylera</i>"
	"CardLore_10076"	"Złochciwcy byli straszną pomyłką. Złoszczerbcy powstali, by ją naprawić. Złochciwcy krzywdzą. Złoszczerbcy pomagają. Na przykład ja wytwarzam miecze, którymi można zabijać złochciwców. I innych ludzi. Ale najlepiej złochciwców. — <i>Kareth, złoszczerbiec zbrojmistrz</i>"
	"CardLore_10106"	"Jak każda matka widzę, gdy moim dzieciom dzieje się krzywda... i mam nadzieję, że powstrzymując się od interwencji, pomagam im się nauczyć, jak radzić sobie w tym okrutnym i nieczułym świecie. Ale czasem... czasem krzyki moich ukochanych są zbyt głośne, by pozostawić je bez odpowiedzi. — <i>Selimena, bogini księżyca</i>"
	"CardLore_10114"	"Nie jestem dumna z tego, co zrobiłam. Bawiłyśmy się, jak to dzieci... Skąd miałam wiedzieć, co się stanie, co ona chce przebudzić. Teraz śmierć idzie po nas wszystkich... ale z całą pewnością najpierw przyjdzie po mnie. — <i>Giamma, przeklęta satyrka</i>"
	"CardLore_10096"	"Ludzie skłonni do krytyki mają Zapłakaną Różę za miejsce, w którym magia nie podlega moralnym ograniczeniom... Za cudowne i straszne miasto chaosu. I częściowo mają rację. Miasto budowano z przeświadczeniem, że podział na „dobrą magię” i „złą magię” jest wytworem ograniczonych umysłów... ale w Zapłakanej Róży nie panuje chaos. Dba o to Kworum. I właśnie w jego imieniu tu przybywam. — <i>Wysłanniczka Kworum</i>"
	"CardLore_10077"	"Mam działać, a nie zadawać pytania. Nieważne, czy jesteś ulicznym żebrakiem, zasiadającym na tronie królem, czy szalonym magiem zamkniętym w majątku Tylera. Jeśli otrzymam twoje imię od Zawoalowanych Sióstr... twoja śmierć jest nieunikniona. Jedyną niewiadomą jest termin, który wybiorę, by ją zadać. — <i>Hetheel, Siostra Woalu</i>"
	"CardLore_10137"	"Władza. Nieśmiertelność. Zemsta. To trzy główne powody, dla których ludzie szkolą się w arkanach magii. Ale ja mam inny powód. Ja zgłębiam magię, ponieważ dzięki niej wszystko staje się możliwe... A gdy wszystko jest możliwe, wówczas nadzieja, nawet ta najbardziej płonna, nigdy nie umrze. — <i>Allegra, satyrka czarodziejka</i>"
	"CardLore_10119"	"Od pokoleń wyznawcy Rumusque bronili świata żywych przed wynaturzeniami wypełzającymi z Pól Bezkresnej Rzezi. Byliśmy uznawani za wzór obowiązkowości. Męstwa. Wierności. A potem Nekrofos próbował nas wszystkich zniszczyć. — <i>Abajen, kleryk Rumusque</i>"
	"CardLore_10104"	"Horda Czerwonej Mgły maszeruje do naszej wspaniałej stolicy, Kamieniogrodu, łupiąc i niszcząc każde miasto po drodze. Jeśli chcemy obronić nasz dom, jeśli chcemy powstrzymać te monstra, musimy być gotowi na wszelkie poświęcenia. — <i>Decius, żołnierz Brązowego Legionu</i>"
	"CardLore_11003"	"Walka to coś jak roztrzaskanie komuś czaszki pniem drzewa. To analogia! — <i>Keefe Drzewobójca, ogr osiłek</i>"
	"CardLore_11004"	"Życie to kolejne gromady ludzi, którzy próbują cię zabić. Zabij ich pierwsza. — <i>Keefe dzieli się doświadczeniem życiowym z 4-letnią córką</i>"
	"CardLore_11000"	"Magnus przyniósł dziecko i powierzył je naszej opiece. Nie mówił dlaczego, bo nie musiał. Wiedziałem, kim była i kim miała się stać. — <i>Farvhan, czatownik-szaman</i>"
	"CardLore_11002"	"Nie wiem, dlaczego dziecko jest ważne... Wiem tylko, że powierzono nam jej ochronę, a my nie zawiedziemy szamana. — <i>Straż przednia czatowników przejmuje opiekę nad Illexą</i>"
	"CardLore_11005"	"Koboldy nie otrzymują imion po narodzeniu. Przejmujemy je od pierwszej zabitej ofiary. Teraz wiem, że powinnam się nad tym zastanowić, zanim wepchnęłam tę kucharkę do jej pieca. Z drugiej strony trochę wyglądam na Debbi. — <i>Debbi, koboldka sabotażystka</i>"
	"CardLore_11007"	"Chciałam należeć do Kręgu Jaspera, od kiedy tylko o nim usłyszałam, ale do takiej organizacji... nie możesz się po prostu zapisać, musisz dostać zaproszenie... Co oznacza, że świat musi o tobie usłyszeć. Przez sześć miesięcy śledziłam Sunbreeze′a. Przez sześć miesięcy gapiłam się, jak ten głupi wróżek zajmuje się swoim głupim wróżkowym handlem. W końcu wpadłam na pomysł. A wtedy pojawiło się Siostrzeństwo Woalu i zabiło Kwerthiasa, co zrujnowało moje plany. Oczywiście, że mogłam zabić Sunbreeze′a, ale ludzie przypisaliby jego śmierć Siostrzeństwu, więc rzuciłam to wszystko w diabły i sobie odpuściłam. — <i>Debbi, niedoszła zabójczyni</i>"
	"CardLore_11008"	"Lud, który za mną podąża, niezbyt jest liczny, ale ma wielki potencjał... Nie pozwolę go zaszlachtować podczas pożogi lasu. Nadszedł czas, byśmy opuścili naszą odwieczną siedzibę. Powiodę moje plemię do Zapłakanej Róży... Tam nasi magicy będą wzbudzać podziw, a nie grozę. — <i>Wódz mrocznych trolli o eksodusie swojego ludu</i>"
	"CardLore_11010"	"Niekiedy najprostsze czary bywają najskuteczniejsze. — <i>J′muy, wódz mrocznych trolli</i>"
}
